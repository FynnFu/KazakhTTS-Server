sentence
Қасым-Жомарт Тоқаев Ваагн Хачатурянға еліміздің қазақ-армян ынтымақтастығын мүлдем жаңа деңгейге көтеруге мүдделі екенін айтты.
"Келіссөз барысында тараптар сауда-экономикалық, көлік-логистика, ауыл шаруашылығы, қаржы, мәдени-гуманитарлық және цифрландыру салаларындағы ықпалдастықты нығайтудың перспективаларын талқылады."
Сондай-ақ аймақтық және халықаралық күн тәртібіндегі өзекті мәселелер қарастырылды.
«Армения – еліміздің сенімді әрі уақыт сынынан өткен жақын серіктесі.
"Біздің халықтарды берік достық, ортақ тарих және ұқсас мәдени-гуманитарлық құндылықтар байланыстырады."
"Екіжақты қатынастар барлық салада қарқынды дамып келе жатқанын айрықша атап өткім келеді», – деді Қасым-Жомарт Тоқаев."
"Ваагн Хачатурян мемлекет басшысына қонақжайлық танытқаны үшін алғыс айтып, Қазақстанмен өзара тиімді ынтымақтастықты одан әрі дамытуға бейілді екенін жеткізді."
Қазақстанға ресми сапармен Армения Президенті Ваагн Хачатурян келді.
«Ақорда» резиденциясында мәртебелі мейманды салтанатты қарсы алу рәсімі өтті.
Қасым-Жомарт Тоқаев пен Ваагн Хачатурян бір-біріне ресми делегация мүшелерін таныстырды.
"Содан кейін құрмет қарауылының бастығы рапорт беріп, екі елдің әнұрандары орындалды."
Салтанатты рәсімнен кейін президенттер келіссөз залына өтті.
Саран қаласындағы жылу беретін нысанның дайындығы туралы жалған ақпарат берген тұлғалар түгел жауапкершілікке тартылады.
Бұл туралы Премьер-министр Олжас Бектенов мәлімдеді.
Бүгін Үкімет отырысында шаһардағы жылу мәселесі күн тәртібінен тыс қаралды.
Жауаптылар тексеріс басталғанын хабарлады.
Оның қорытындысы құқық қорғау органдарына жіберілмек.
"Егер қылмыстың құрамы анықталса, кінәлілердің бәрі жазаланады."
"Олжас Бектенов мәселенің ушығуын қала және облыс әкімі тарапынан бақылаудың жоқтығымен байланыстырып, түйіткілді бүгін тарқатуды тапсырды."
"Оған қоса отырыстан кейін Энергетика министрі Саран қаласына барып, жағдайды өзі тексеретінін айтты."
Мемлекет басшысы Армения Премьер-министрі Никол Пашинянмен телефон арқылы сөйлесті.
Қасым-Жомарт Тоқаев пен Никол Пашинян екі жақты сауда-экономикалық және мәдени-гуманитарлық ықпалдастықты одан әрі нығайту перспективаларын талқылады.
Қазақстан Президентінің биылғы сәуір айында Арменияға жасаған ресми сапары барысында жоғары деңгейде қол жеткізілген уағдаластықтарды сапалы жүзеге асыру мәселесіне ерекше назар аударылды.
Тараптар өңірлік және халықаралық күн тәртібіндегі өзекті мәселелер жөнінде пікір алмасты.
Мемлекет басшысы Қасым-Жомарт Тоқаев «QazaqGaz» ұлттық компаниясының басқарма төрағасы Санжар Жаркешовты қабылдады.
Кездесуде биылғы жұмыстың қорытындысы туралы есеп берілді.
"Қазір “Алматы – Байсерке – Талғар» газ құбырының екінші желісі, сондай-ақ Алматыдағы екінші және үшінші жылу электр орталықтарының газға арналған инфрақұрылымын жасақтау жұмыстары аяқталды."
"Бұдан бөлек, «Талдықорған – Үшарал» магистральді газ құбыры салына бастады."
Өзбекстанға газ тасымалдау көлемін ұлғайту үшін «Орта Азия – Орталық» жүйесін жаңғырту бойынша дайындық жұмыстары жүріп жатыр.
"Ел экономикасындағы тауарлы газды тұтыну көлемінің еселеп артуын ескере отырып, аталған саланың геологиялық барлау жобаларын жүзеге асыруға шетелден инвестиция тартылған."
Бұл іске Chevron сынды компаниялар атсалысып жатыр.
Ақсу-Аюлы мен Балқаш қаласының аралығында автокөліктердің қозғалуына шектеу қойылды.
Астана-Қарағанды одан әрі Алматыға қатынайтын бұл жол да күн райы күрт бұзылған.
Ақсу-Аюлы бұл - Қарағанды облысының Шет ауданына қарайтын елді мекен.
Төтенше жағдайлар қызметі жүргізушілерге жолға шықпас бұрын хабараламаларға назар аударуды ескертеді.
"Талғардағы атышулы іс бойынша барлық айғақ алынып, қажетті сараптамалар жүріп жатыр."
Бұл туралы Ішкі істер министрінің бірінші орынбасары Бауыржан Аленов пен Алматы облысының прокуроры Берік Адамов хабарлады.
"""Қаза тапқан Шерзат Болаттың үйі өртенген кезде баспанада ешкім тұрып жатқан жоқ болатын."
Отбасы мүшелері қазір басқа мекен-жайда тұрып жатыр.
"Қылмыскерлер ұсталып, міндетті түрде жауапқа тартылады"", - деді Ішкі істер министрінің бірінші орынбасары."
"Бауыржан Аленовтің айтуынша, қылмыс жасалған сәттен бастап, яғни 4 қазаннан бері Ішкі істер министрлігінің орталық аппараты қызметкерлерінен құралған жедел-тергеу тобы жұмыс істеп жатыр."
Алматы облысының прокуроры Берік Адамов тергеу әрекеттері Бас прокуратураның бақылауында екенін атап өтті.
"""Тергеу барысы туралы бас прокурорға есеп беремін."
Бүгінгі таңда арнайы прокурорлар үйді өртеу фактісін тергеп жатыр.
"Оқиға орнынан барлық айғақ алынып, олар бойынша тиісті сараптамалар тағайындалды."
"Біз сараптама нәтижелерін күтудеміз, одан кейін қосымша ақпарат беріледі."
"Азаматтарға жалған ақпарат таратқаны үшін қылмыстық жауапкершілік қарастырылатынын ескерткім келеді"", - деді Алматы облысының прокуроры Берік Адамов."
" Президент Қасым-Жомарт Тоқаев жеделхатта Король VI Фелипені Испанияның ұлттық күнімен құттықтап, Корольдікті іргесі берік, әлеуметтік-экономикалық әлеуеті мен халықаралық сахнадағы беделі жоғары мемлекет ретінде бағалады."
"Мемлекет басшысы Қазақстан мен Испания арасындағы стратегиялық серіктестік уақыт өткен сайын нығайып келе жатқанын зор ризашылықпен атап өтіп, бірлескен күш-жігер арқылы өзара тиімді ынтымақтастық екі ел халқының игілігі үшін ұдайы дами беретініне сенім білдірді."
"Қазақстан Президенті Испания Королінің барлық игі бастамасына толайым табыс, ал достас испан халқына бақ-береке тіледі."
Түрлі жаһандық сын-қатерлер пайда болып жатқан күрделі кезеңде Мақтымқұлы Пырағы поэзиясындағы терең гуманистік ойлар өзекті болып отыр.
"Ақын өз шығармаларында бейбітшілік, өзара сенім мен құрмет сияқты мызғымас құндылықтарды дәріптейді."
Бұл жөнінде бүгін Ашхабадта ғұламаның 300 жылдық мерейтойына арналған халықаралық форумға қатысқан мемлекет басшысы Қасым-Жомарт Тоқаев айтты.
"Тағы Президент өз сөзінде тұрақты бейтараптық саясатын ұстанған Түрікменстан елі әлемдегі қауіпсіздік пен тұрақтылықты нығайтуға мол үлес қосып, Орталық Азия және Каспий аймағында көпжақты ынтымақтастықты дамытуға ықпал етіп отырғандығын да мәлімдеді."
"Риат Шони, тілші: - Мақтымқұлы Пырағы – түркі әлемінің тұғыры биік тұлғасы, жүрекке жақын жырлары мен даналығымен халқына жол көрсеткен ақын.Оның өсиет сөздері мен өлеңдері тасқа қашалғандай мәңгі сақталып, түркі жұртының рухани азығына айналды."
"Асыл сөздің астарын аңдаған түркі бауырлары үшін оның жырлары құнды қазына, терең ойдың қайнары."
Ал биыл ТҮРКСОЙ ұйымы 2024 жылды Мақтымқұлы Пырағы жылы деп жариялаған болатын.
"Түрікменнің төлқұжатына айналған Мақтымқұлы Пырағының өлеңдері – қияндағы құмның ішінен туған ұлы дала үні, халықтың жан тебіренісі мен мұң-зарының айнасы."
"Қаншама жылдар өтсе де, ақынның жырлары сарқылмас бұлақтай, әр дәуірдің рухани нәрін беріп, түркі жұртының мәңгілік шамшырағы болып қала бермек."
"Ақын өлсе де, өлеңі өлмейді."
Мақтымқұлы Пырағының туғанына 300 жыл толуына орай өткен «Дәуірлер мен өркениеттер байланысы – бейбітшілік пен дамудың негізі» атты халықаралық форумға сөз сөйлеген Президент ғұламаның күллі шығыс жұртына ортақ ойшыл екендігін айтты.
"Қасым-ЖомартТоқаев, Қазақстан Республикасының Президенті: -Мақтымқұлы Пырағы – әлем руханиятында орны бар тарихи тұлға."
Сондықтан ЮНЕСКО ақын мұраларын «Әлем жады» атты халықаралық тізімге енгізген.
Ал ТҮРКСОЙ ұйымы осы жылды «Түркі әлемінің ұлы ақыны әрі ойшылы Мақтымқұлы Пырағы жылы» деп жариялады.
Бұл – барша түркі жұртының ерекше сый-құрметі екені сөзсіз.
Ұйымның шешімі ақын шығармаларын халықаралық деңгейде танытуға септігін тигізеді деп сенемін.
"Жасыратының жоқ, қазір әлемдегі геосаяси ахуал мың құбылып, ушығып тұр."
Жаһандық сын-қатерлер де пайда болып жатыр.
Осы ретте Президент мұндай күрделі кезеңде поэзияның пырағы атанған ғұламаның рухани мұрасы айрықша өзекті бола түскенін жеткізді.
"Қасым-ЖомартТоқаев, Қазақстан Республикасының Президенті: - Мақтымқұлы поэзиясы терең гуманистік ойларға толы.Ақын өз шығармаларында бейбітшілік, өзара сенім мен құрмет сияқты мызғымас құндылықтарды дәріптейді."
Оның әр туындысында Отанға деген шексіз сүйіспеншілік бар.
"Мақтымқұлы халықты басқа елдермен, яғни,күллі әлеммен ынтымақта өмір сүруге шақырды."
Мұны жарқын болашақтың кепілі деп түсінді.
"Эльвира Қадырова, News Cenral Asia бас редакторының орынбасары: - Қазіргі күрделі геосаяси кезеңде Мақтымқұлы өз поэзияларында насихаттаған құндылықтар өзекті болып отыр.Түрікменстан бейбітшілікке негізделген саясат жүргізеді және бұл принциптер сыртқы саясатқа негізделген."
"Бүгінгі шараға да бір кеңістікте, Евразия кеңістігіндегі мемлекеттер қатысып отыр."
Бұл халықтарды мәдениет қызықтырады.
Сондықтан мәдени дипломатияны дамыту маңызды.
"Тағы форум барысында Қасым-Жомарт Тоқаев бауырлас елдің ауқымды реформалар жүргізіп, қарқынды даму жолына түскеніне назар аударды."
Түрікменстан әу бастан бейтараптық саясатқа ден қойған.
"Осы қағидатты берік ұстанған мемлекет ұлттық бірегейлігін де сақтап, елдік мүддесін қорғап келеді."
Бұған келер жылы 30 жыл толады.
Табанды саясатының арқасында бауырлас ел әлемдегі қауіпсіздік пен тұрақтылықты нығайтуға да мол үлес қосуда.
"Қасым-ЖомартТоқаев, Қазақстан Республикасының Президенті: - Сондай-ақ Орталық Азия және Каспий аймағында көпжақты ынтымақтастықты дамытуға ықпал етуде."
Біріккен ұлттар ұйымы 2025 жылды «Халықаралық бейбітшілік және сенім жылы» деп жариялады.Бұл игі бастаманы Түрікменстан елі көтерді.
Мақтымқұлы түрікмен жұртының іргелі ел болуын аңсап өтті.
Бүгінде ұлы бабаның арманы ақиқатқа айналды.
Түрікменстан өсіп-өркендеген мықты мемлекет болып отыр.
"Сердар Бердімұхамедов, Түрікменстан Республикасының Президенті: - Мақтымқұлы Пырағының мұрасы – біздің үлкен байлығымыз және оның өсиеттерін берік ұстану – біздің қасиетті міндетіміз.Ақын нұсқауларына адал бола отырып, біз халықтың бірлігі мен ынтымағын, мемлекеттің егемендігін одан әрі нығайта береміз."
"Сондай-ақ әлемнің басқа елдерімен достық пен бауырластық байланыстарын, тату көршілік пен өзара тиімді ынтымақтастықты кеңейтетін боламыз."
Біз әрқашан бейбітшілік пен адамзаттың теңгерімді дамуына үлес қосуға дайынбыз.
Жалпы түбі бір түркі жұртына құндылығы ортақ ғұлама – Мақтымқұлының мәдени мұрасын насихаттауда Қазақстанның да қосып жатқан үлесі зор.
"Елімізде халықаралық конференция өткізіліп, классиктің өміріне арналған деректі фильм де түсірілді."
Ал биыл Мақтымқұлы атындағы халықаралық сыйлық тағайындау туралы бастама көтердік.
Тағы жақында екі ел арасындағы мызғымас достық пен тату көршіліктің символы ретінде Астанада Мақтымқұлының ескерткіші де орнатылды.
Форум барысында Президент поэзия пырағы Мақтымқұлы мен өлең патшасы Абай шығармаларында үндестік бар екендігін де айтты.
"Қасым-ЖомартТоқаев, Қазақстан Республикасының Президенті: - Олардың рухани мұрасы екі елдің сан қырлы мәдениетін байытып, барша адамзаттың ортақ құндылығына айналды.Қазақ-түрікмен халықтарының тамыры – бір, тарихы – ортақ."
Достығымыздың ғасырлар бойы қалыптасқан дәстүрі бар.
Осы мызғымас құндылықтардың негізінде екі мемлекет арасындағы ынтымақтастық белсенді дамуда.
Мұның бәрі қазақ-түрікмен қатынастарын одан әрі нығайта түсері сөзсіз.
"Поэзия пырағы Мақтымқұлының жырлары заманалар ауысса да, көңіл төрінде сақталады."
Ақынның үні өміршең.
Оған бүгінгі ауқымды шара дәлел бола алады.
Мақтымқұлы Пырағының туғанына 300 жыл толуына орай өткен «Дәуірлер мен өркениеттер байланысы – бейбітшілік пен дамудың негізі» атты форумға 9 елдің Президенті қатысты.
"Авторлары: Риат Шони, Марат Диханбаев, Дулат Ентебеков, ПТРК"
"Мемлекет басшысы Түрікменстанға ресми сапары аясында түрікмен ақыны Мақтымқұлы Пырағының туғанына 300 жыл толуына орай өткен «Дәуірлер мен өркениеттер байланысы – бейбітшілік пен дамудың негізі» атты халықаралық форумға қатысты, деп хабарлайды24kz."
"Президент өз сөзінде Мақтымқұлының күллі шығыс жұртына ортақ ұлы ойшыл, түрікмен классикалық әдебиетінің негізін қалаған бірегей тұлға екенін атап өтті."
«ЮНЕСКО ақын мұраларын «Әлем жады» атты халықаралық тізімге енгізген.
Ал ТҮРКСОЙ ұйымы осы жылды «Түркі әлемінің ұлы ақыны әрі ойшылы Мақтымқұлы Пырағы жылы» деп жариялады.
"Ұйымның шешімі ақын шығармаларын халықаралық деңгейде танытуға септігін тигізеді деп сенемін», - деді Қасым-Жомарт Тоқаев."
"Оған қоса, қазақ ойшылы Абаймен ұқсастықтарын атап өтті."
Президент Қасым-Жомарт Тоқаевтың Түрікменстанға жасаған ресми сапары жалғасып жатыр.
Бүгін Мемлекет басшысы Ашхабадта «Дәуірлер мен өркениеттер байланысы – бейбітшілік пен дамудың негізі» атты халықаралық форумына қатысады.
Бұл түркі әлемінің тұғыры биік тұлғасы Мақтымқұлы Пырағының 300 жылдығына арналған шара.
Форумға келген Қасым-Жомарт Тоқаевты Түрікменстан Президенті Сердар Бердімұхамедов қарсы алды.
Орталық Азия емес Түркістан.
Түркия біздің географиялық өңірді осылай атамақ.
Бұл туралы осы елдің Ұлттық білім беру министрі мәлімдеді.
"Министрдің айтуынша, елеулі қадам – тарихи тұрғыда дұрыс әрі әділ шешім, өйткені «Түркістан» ұғымы ежелден түркі халықтарының мекенін білдірген."
Түркияда 2024-2025 оқу жылынан бастап орта білім беретін оқу ордалары тарих пәнінде «Орталық Азия» атауының орнына «Түркістан» терминін қолданбақ.
"Сарапшылардың айтуынша, бұл өзгеріс болашақ ұрпақтың түркілік сана-сезімін, ұлттық бірегейлігін және отансүйгіштік рухын нығайтуға үлкен үлес қосады."
"Ахмет Ташагил, тарихшы: - Түркістан – түркілердің бағзыдан өмір сүретін жерінің атауы."
Біз бұған дейін батыс және шығыс деректерінде Түркістан деген терминді қолданатынбыз.
"Түркістан дегенде ойымызға Орталық Азияны яғни, Түркіменстан, Өзбекстан, Солтүстік Ауғанстан, Тәжікстан, Қазақстан, Қырғызстаннан құралған аймақ келеді."
Түркиядағы мектеп оқушылары Орталық Азияда басқа да бауырлар бар екенін түсінеді.
"Бұл өз кезегінде, халықтар арасында селбесуді одан әрі арттырады."
Жаңа бағдарлама түркі әлемінің ортақ тарихы мен әдебиеті арқылы халықтарды біріктіруді мақсат етеді.
"Түркияның президенті Режеп Тайып Ердоған да «Түркі дәуірі» кезеңін бастау туралы айтып, Түркияның Түркістанды әлемнің өркендеген күші ретінде қалыптастыруға үлес қосатынын атап өтті."
"Бекир Түмен Сомунжуоғлұ, тарихшы: - Бастауыш сыныптарда Түркістан атауының қолданылуы өте оңды."
"Бұдан басқа Түркістан атауын Түркістанға қатысты түрлі жобаларға, стипендиялық бағдарламаларға және әртүрлі зерттеу орталықтарына беруге болады."
Бұл өз кезегінде тарихи жадыны жаңғырту тұрғысынан оң әсер етеді.
Сондай-ақ Түркі академиясы дайындаған Түркі әлемінің ортақ тарих кітабы бар.
Қазіргі таңда Түркияда және Түркі мемлекеттерінде таңдамалы пән ретінде оқытылады.
"Бұл кітапты міндетті курсқа айналдыру мүмкін болса, Түрік әлемінің ортақ жады мен Түрік әлемінің ортақ санасының дамуына пайдалы болады."
"«Түркістан» атауы қазақ зиялы қауымы да өткен ғасырларда белсенді қолданған», - дейді Түркиядағы қандасымыз, тарихшы Абдулуахап Қара."
"Айтуынша, Қазақстандағы Түркістан атауы берілген жер атаулары, газет журналдар мен өлең шумақтары бұған дәлел."
"Абдулуахап Қара, тарихшы, алаштанушы: - Түркістан атауын кең қолдану идеясын өткен ғасырда қазақ зиялылары алғаш рет атап өткен еді."
"Оның басында, Мағжан Жұмабай келеді."
Мағжан Жұмабай өзінің әйгілі өлеңінде Түркияда да жақсы танылған Түркістан өлеңі.
"Түркістан- екі дүние есігі ғой, Түркістан ер түріктің бесігі ғой."
Тамаша Түркістанда туған түріктің тәңір берген нәсібі ғой деп атап өткен еді.
"Түркиядағы Түркістан ұғымы тарихи, мәдени және рухани тұрғыдан терең мағынаға ие."
"Түркістан – тек географиялық атау ғана емес, сонымен қатар, түркі халықтарының ортақ тамыры мен мәдени бірлігінің символы."
"«Түркістан ұғымы Түркияның рухани және мәдени өмірінде ерекше орын алады және түркі халықтарының болашағына деген көзқарасында маңызды рөл атқарады», - дейді түрік ғалымдары."
"Ашхабадта қазақтың ұлы ақыны, ойшыл Абай Құнанбайұлының ескерткіші ашылды."
Салтанатты шараға Қазақстан Президенті Қасым-Жомарт Тоқаев та қатысты.
Мемлекет басшысы бүгін ресми сапармен Түрікменстанға барды.
"Бұнда Қасым-Жомарт Тоқаев Сердар Бердімұхамедовпен келіссөз жүргізіп, «Дәуірлер мен өркениеттер байланысы – бейбітшілік пен дамудың негізі» атты халықаралық форумға қатысады деп жоспарланған."
"Риат Шони, тілші: - Қазақ-түрікмен қатынастары ғасырлар бойы тамыры тереңге кеткен тарихи байланыстарға негізделген."
"Осы күнге дейін екі халықтың қойы қоралас, ауылы аралас болып, ортақ мәдениет пен дәстүрлер қалыптасты."
"Ал Қазақстан мен Түрікменстанның экономикалық байланысы — «қос өзеннің тоғысындай» үздіксіз дамып, әрбір саланы гүлдендіріп келеді."
Екі ел арасындағы сауда-саттық пен стратегиялық әріптестік Орта Азиядағы тұрақтылықтың мызғымас негізіне айналған.
"Бұл әріптестік тек «жақсы күннің шырағын жағып қана қоймай», болашаққа бағытталған стратегиялық жобалар арқылы «бірліктің жалауын биік ұстауда»."
Осы жалаудың тұғырын түсірмей асқақтату үшін қазақ басшысы Қасым-Жомарт Тоқаев ресми сапармен Түрікменстанға келді.
"Түрікмен төріне табан тіреген мәртебелі мейманды әуежайда Халк Маслахатының төрағасы Гурбангулы Бердімұхамедов қарсы алып, зор қошемет көрсетті."
"Құрмет қарауылы сап түзеп, елдің әнұрандары орындалды."
Салтанатты рәсімнен кейін Қасым-Жомарт Тоқаев Түрікменстан Халк Маслахатының төрағасы Гурбангулы Бердімұхамедовпен екі жақты кездесу өткізді.
Тараптар екі ел арасындағы қазіргі әріптестік жайын талқылады.
Қазақ басшысының бұл жолғы ресми сапарының басты мақсаты Қазақстан мен Түрікменстан арасындағы стратегиялық серіктестікті жаңа деңгейге шығару.
"Кездес барысында Президент осыны жеткізіп, қонақжайлық танытқаны үшін Гурбангулы Бердімұхамедовке ризашылығын білдірді."
Ашхабадта ұлы ақын Абайдың ескерткіші ашылды Бұдан соң Қасым-Жомарт Тоқаев пен Гурбангулы Бердімұхамедов Ашхабад төрінде ұлтымыздың ұлы ойшылы Абай Құнанбайұлына арналған ескерткіштің ашылу рәсіміне қатысты.
Салтанатты жиында қазақ басшысы Мақтымқұлы Пырағының 300 жылдық мерейтойына орай арнайы шығарылған медальмен марапаттағаны үшін алғыс айтты.
Ал хәкім Абай ескерткішінің ашылуын түрікмен бауырлардың қазақ халқына айрықша құрметінің көрінісі деп санайтынын атап өтті.
"Қасым-Жомарт Тоқаев, Қазақстан Республикасының Президенті: - Абай – әлемдік ауқымдағы алып тұлға."
Оның шығармалары бүкіл адамзаттың асыл мұрасына айналды.
Жер жүзіндегі көптеген қалада хакім Абайдың ескерткіші бар.
Ұлы ақын саналы ғұмырын ағарту ісіне арнады.
"Абай «Талап қыл артық білуге» деп, өнер-білім философиясын кеңінен насихаттады."
Ол теңдессіз туындылары арқылы мызғымас құндылықтарды дәріптеді.
"Жұртты отаншылдыққа, білімпаздыққа, еңбекқорлыққа баулыды."
Жақсылық пен парасаттылыққа үндеді.
Ашхабадта Абай ескерткішінің ашылуы – бауырластығымызды нығайта түсетін бірегей бастама.
"Айта кету керек, биыл Астанада түрікмен халқының ұлы ойшылы Мақтымқұлы Пырағының ескерткіші ашылған болатын."
"Бұл айтулы оқиғаны да бүгін Президент еске салып, қазақ елі түркі жұртына ортақ тұлғаның шығармашылығына зор құрметпен қарайтынын жеткізді."
"Қасым-Жомарт Тоқаев, Қазақстан Республикасының Президенті: - Шын мәнінде Абай мен Мақтымқұлы еңбектері – түркі дүниесінің құнды қазынасы."
"Оны сақтап, кейінгі ұрпаққа қалдыру – баршамызға ортақ міндет."
Ұлы ақындарымыздың поэзиясында өзара сабақтастық мысалдары көп.
"Біз – түбі бір, тарихы ортақ, тілі мен мәдениеті ұқсас халықтармыз."
Осы бауырластық елдеріміздің қарым-қатынасына арқау болып отыр.
Қазір бұл байланыс стратегиялық серіктестік рухында дамып келе жатыр.
Түрікменстанға бүгінгі ресми сапарым – соның айқын дәлелі.
Абайдың ескерткіші қазақ-түрікмен достығының символына айналады деп сенемін.
Қазақтың ұлы ақыны Абай Құнанбайұлының ескерткіші Ашхабадтың «Лачын» саябағында орналасқан.
"Таза қоладан құйылған мүсіннің биіктігі 4,5 метрге дейін жетеді."
Қолына кітап ұстаған ойшылдың көзқарасы болашаққа бағытталған.
"Жиында сөз сөйлеген Түрікменстан Халк Маслахатының өзінен кейін мол мәдени мұра қалдырған ұлы тұлғаның шығармаларын сақтап, оны болашақ ұрпаққа жеткізудің мәні зор және маңызды миссия екендігін атады."
Президент сапарының тағы бір маңызды бөлігі – ол Түрікменстанның Тәуелсіздік монументіне тағзым ету.
"Қасым-Жомарт Тоқаев мұнда гүл қойып, екі ел арасындағы достық пен ынтымақтастықтың берік екенін көрсетті."
Бауырлас елмен байланыс беки түсті Қазақ басшының Түрікменстанға ресми сапары «Оғызхан» сарайында жалғасты.
Бұл Президент Сердар Бердімұхамедовтың резиденциясы.
"Мұнда мемлекет басшылары бір-біріне делегация мүшелерін таныстырып, шағын құрамда келіссөз жүргізді."
"Сан саладағы әріптестік жайы талқыланып, тараптар энергетика, көлік, сауда-саттық сынды бағыттарда бірлесіп жұмыс істеуге ниетті екендіктерін білдірді."
Жалпы екі ел арасындағы қазіргі қатынас көңіл көншітерлік деңгейде.
Бұған дейінгі кездесулерде Президенттер Қазақстан мен Түрікменстан арасындағы тауар айналымын 1 млрд долларға дейін арттыру мақсатын қойған болатын.
Қазір бұл көрсеткіш 563 млн-ның төңірегінде.
Былтыр алыс-беріс 30 пайызға жуық өсімді көрсетті.
Екі ел арасындағы сауда-саттық 2023 ж.
"– 28,4% $438,7 МЛН $563,1 МЛН Әлия Әбдірахманова, ҚР Сауда және интеграция министрлігінің ресми өкілі: - Қаңтар-тамыз аралығында 318 млн долларды құрады."
"Оның ішінде Қазақстаннан Түрікменстанға экспорт 186 млн доллар, ал Түрікменстаннан Қазақстанға импорт 131,9 млн долларды құрады."
Бұл цифрлар біздің мемлекет арамыздағы белсенді және өзара нәтижелі ынтымақтастықты растап отыр.
Ынтымақтастықты одан әрі арттырудың әлеуеті зор.
Қазақстан тауардың 80түрі бойынша Түрікменстанға экспорттың жалпы көлемін 120 млн долларға дейін ұлғайтуға дайын.
Бұл жайында Қасым-Жомарт Тоқаев Сердар Бердімұхамедовпен кеңейтілген құрамда өткен келіссөз барысында мәлімдеді.
Орайы келгенде екі елдің іскер топтары арасындағы байланысқа қолдау көрсетудің маңызына тоқталды.
"Қасым-Жомарт Тоқаев, Қазақстан Республикасының Президенті: - Маған баяндалған мәліметке сәйкес, шағын және орта бизнес инвестициялық әлеуетке ие екенін көрсетіп отыр."
Былтыр Қазақстан компанияларының Түрікменстанға бизнес туры ұйымдастырылды.
Осы орайда Қазақ-түрікмен іскерлік кеңесі алаңында кәсіпкерлердің белсенділігін ынталандыру аса маңызды.
Іскерлік орта негізгі қозғаушы күшке айналуы керек.
"Екі елдің ірі коммерциялық және ұлттық компанияларының күш-жігерін өнеркәсіп, құрылыс, логистика, байланыс және экономиканың басқа да салаларындағы нақты жобаларды іске асыруға жұмылдырған жөн деп санаймын."
Бүгін қол қойылатын Инвестицияларды ынталандыру және өзара қорғау туралы үкіметаралық келісім бұл үдеріске тың серпін беретініне сенімдімін.
Өз кезегінде түрікмен басшысы да Қазақстан Президентінің бұл сапары екіжақты ықпалдастықты кеңейту тұрғысынан маңызды екендігін атады.
"Тату көршілік пен тығыз әріптестік байланыстарды одан әрі нығайтуға, әлеуеті зор бағыттарды дамытуға оң әсер етеді деген сенім білдірді."
"Сердар Бердімұхамедов, Түрікменстан Республикасының Президенті: - Қазақ-түрікмен қарым-қатынасы ғасырлар қойнауынан тамыр тартады."
Осы уақыт ішінде шынайы бауырластық байланыс қалыптасты.
"Қос мемлекет пен халықтарымызды географиялық орналасуы ғана емес, біртұтас тарихи тағдырластықты сезінуі мен бір-біріне қажет екенін түсінуі біріктіреді."
"Біз ортақ құндылықтарымызды қастерлейміз, бабалардан мұраға қалған дәстүрімізді құрметтейміз әрі мұқият сақтаймыз."
Келелі келіссөздерден кейін қос ел басшысы Қазақстан мен Түрікменстан арасындағы достықты нығайту және көпжақты стратегиялық серіктестікті тереңдету туралы декларацияны қабылдады.
"Қасым-Жомарт Тоқаев, Қазақстан Республикасының Президенті: - Бұл құжатта біз бауырлас халықтарды жақындастыруға, қазақ-түрікмен қатынастарын мүлдем жаңа деңгейге көтеруге екі тараптың да ниетті екенін тағы бір мәрте растадық."
Сонымен қатар 2027 жылға дейінгі тиісті Кешенді жоспар қабылданды.
Алдағы уақытта туысқан қос халықтың игілігі үшін айтулы шараларды көбірек өткізуге уағдаластық.
Кездесуде екіжақты сауда-саттық мәселесіне айрықша мән берілді.
Біз тауарлар номенклатурасын кеңейту және сауда-саттықты одан әрі өркендету үшін қолайлы жағдай жасау мүмкіндіктерін қарастыру жөнінде келістік.
"Қазақстанның ауыл шаруашылығы өнімдерін, ең алдымен, бидай жеткізу көлемін ұлғайтуға болады."
Елімізге экспортты арттыруға және біздің нарықта ұзақ мерзімге тұрақтап қалуға түрікмен бизнесінің де әлеуеті жетеді.
Сондай-ақ екі елдің делегация мүшелері бірқатар маңызды құжаттарға қол қойды.
"Атап айтқанда, мұнай-газ, көлік, логистика және транзит саласындағы серіктестестікке серпін қоспақ."
"Асхат Хасенов, «Қазмұнайгаз» ҰК» АҚ Басқарма төрағасы: - «ҚазМұнайГаз» ұлттық компаниясы «Түрікменнебит» концернімен біздің Президентіміздің Түрікменстан еліне сапары аясында ынтымақтастық туралы қол қойдық мұнай сервисін дамыту жайында."
Оның ішінде басты 3 бағыт бар.
"Біріншісі – ол кен орындарын барлау және игеру жұмыстарын ілгерілету, екіншісі теңіз бұрғылау қондырғысы бізде осы 6 тамыз күні Чиликин кен орнын игеру бойынша келісімге қол қойдық."
Сол жұмыстарды ілгерілету.
Үшіншісі – бұл біздің 2 мемлекеттік мекеме арасында тәжірибе алмасу.
"Марат Қарабаев, ҚР Көлік министрі: - Екі елде автокөлікпен ауыр жүк тасымалдайтын кәсіпорындар екі елдің арасында жүк тасымалдағанда арнайы рұқсатын алу қажет."
Қазіргі қойған үкіметаралық келісімге сәйкес осы арнайы рұқсатты түбегейлі жойылатын болады.
Тағы тараптар алдағы уақытта Қазақстан мен Түрікменстан арасындағы тікелей әуе қатынасын ұйымдастыру мәселелерін пысықтауға келісті.
Ал жүк тасымалы бүгінде бір жолға қойылған.
Енді қос ел көлік дәліздерінің мүмкіншілігін арттыруға бейілді.
"Қасым-Жомарт Тоқаев, Қазақстан Республикасының Президенті: - Былтыр елдеріміз арасында теміржол арқылы тасымалданатын жүк көлемі 20 пайызға артып, 1,5 миллион тоннаға жуықтады."
"Бұл істе, әсіресе, «Солтүстік – Шығыс» көлік дәлізінің маңызды бөлшегі саналатын «Қазақстан – Түрікменстан – Иран» теміржол бағыты айрықша рөл атқарады."
"Бұдан бөлек, екі мемлекеттің ортасындағы «Түрікменбашы – Гарабогаз – Қазақстан шекарасы» бағыты бойынша жол инфрақұрылымын бір-бірімен жалғау жұмыстары жүргізілуде."
«Қазақстан – Түрікменстан – Ауғанстан» темір жолын салу перспективасы талқыланды.
Тараптар бұл тақырыпта нақты келіссөздер жүргізуде.
Қасым-Жомарт Тоқаевтың Түрікменстанға жасаған ресми сапарының алғашқы күні жемісті болды.
"Келелі келіссөздер жүргізіліп, маңызды құжаттар қабылданды."
Ал ертең мемлекет басшысы түрікмен халқының ғұламасы Мақтымқұлы Пырағының 300 жылдығына арналған «Дәуірлер мен өркениеттер байланысы – бейбітшілік пен дамудың негізі» атты халықаралық форумына қатысатын болады.
"Риат Шони, Марат Диханбаев, Дулат Ентебеков"
"Ашхабадта қазақтың ұлы ақыны, ойшыл Абай Құнанбайұлының ескерткіші ашылды."
Салтанатты шараға Қазақстан Президенті Қасым-Жомарт Тоқаев та қатысты.
Мемлекет басшысы бүгін ресми сапармен Түрікменстанға барды.
"Қасым-Жомарт Тоқаев Сердар Бердімұхамедовпен келіссөз жүргізіп, «Дәуірлер мен өркениеттер байланысы – бейбітшілік пен дамудың негізі» атты халықаралық форумға қатысады деп жоспарланған."
"Риат Шони, тілші - Қазақ-түрікмен қатынастары ғасырлар бойы тамыры тереңге кеткен тарихи байланыстарға негізделген."
"Осы күнге дейін екі халықтың қойы қоралас, ауылы аралас болып, ортақ мәдениет пен дәстүрлер қалыптасты."
"Ал Қазақстан мен Түрікменстанның экономикалық байланысы — «қос өзеннің тоғысындай» үздіксіз дамып, әрбір саланы гүлдендіріп келеді."
Екі ел арасындағы сауда-саттық пен стратегиялық әріптестік Орта Азиядағы тұрақтылықтың мызғымас негізіне айналған.
"Бұл әріптестік тек «жақсы күннің шырағын жағып қана қоймай», болашаққа бағытталған стратегиялық жобалар арқылы «бірліктің жалауын биік ұстауда»."
Осы жалаудың тұғырын түсірмей асқақтату үшін қазақ басшысы Қасым-Жомарт Тоқаев ресми сапармен Түрікменстанға келді.
"Түрікмен төріне табан тіреген мәртебелі мейманды әуежайда Халк Маслахатының төрағасы Гурбангулы Бердімұхамедов қарсы алып, зор қошемет көрсетті."
"Құрмет қарауылы сап түзеп, елдің әнұрандары орындалды."
Салтанатты рәсімнен кейін Қасым-Жомарт Тоқаев Түрікменстан Халк Маслахатының төрағасы Гурбангулы Бердімұхамедовпен екі жақты кездесу өткізді.
Тараптар екі ел арасындағы қазіргі әріптестік жайын талқылады.
Қазақ басшысының бұл жолғы ресми сапарының басты мақсаты Қазақстан мен Түрікменстан арасындағы стратегиялық серіктестікті жаңа деңгейге шығару.
"Кездес барысында Президент осыны жеткізіп, қонақжайлық танытқаны үшін Гурбангулы Бердімұхамедовке ризашылығын білдірді."
Ашхабадта ұлы Абайдың ескерткіші ашылды Бұдан соң Қасым-Жомарт Тоқаев пен Гурбангулы Бердімұхамедов Ашхабад төрінде ұлтымыздың ұлы ойшылы Абай Құнанбайұлына арналған ескерткіштің ашылу рәсіміне қатысты.
Салтанатты жиында қазақ басшысы Мақтымқұлы Пырағының 300 жылдық мерейтойына орай арнайы шығарылған медальмен марапаттағаны үшін алғыс айтты.
Ал хәкім Абай ескерткішінің ашылуын түрікмен бауырлардың қазақ халқына айрықша құрметінің көрінісі деп санайтынын атап өтті.
"Қасым-Жомарт Тоқаев, Қазақстан Республикасының Президенті: - Абай әлемдік ауқымдағы алып тұлға."
Оның шығармалары бүкіл адамзаттың асыл мұрасына айналды.
Жер жүзіндегі көптеген қалада хакім Абайдың ескерткіші бар.
Ұлы ақын саналы ғұмырын ағарту ісіне арнады.
"Абай «Талап қыл артық білуге» деп, өнер-білім философиясын кеңінен насихаттады."
Ол теңдессіз туындылары арқылы мызғымас құндылықтарды дәріптеді.
"Жұртты отаншылдыққа, білімпаздыққа, еңбекқорлыққа баулыды."
Жақсылық пен парасаттылыққа үндеді.
Ашхабадта Абай ескерткішінің ашылуы – бауырластығымызды нығайта түсетін бірегей бастама.
"Айта кету керек, биыл Астанада түрікмен халқының ұлы ойшылы Мақтымқұлы Пырағының ескерткіші ашылған болатын."
"Бұл айтулы оқиғаны да бүгін Президент еске салып, қазақ елі түркі жұртына ортақ тұлғаның шығармашылығына зор құрметпен қарайтынын жеткізді."
"Қасым-Жомарт Тоқаев, Қазақстан Республикасының Президенті: - Шын мәнінде Абай мен Мақтымқұлы еңбектері – түркі дүниесінің құнды қазынасы."
"Оны сақтап, кейінгі ұрпаққа қалдыру – баршамызға ортақ міндет."
Ұлы ақындарымыздың поэзиясында өзара сабақтастық мысалдары көп.
"Біз – түбі бір, тарихы ортақ, тілі мен мәдениеті ұқсас халықтармыз."
Осы бауырластық елдеріміздің қарым-қатынасына арқау болып отыр.
Қазір бұл байланыс стратегиялық серіктестік рухында дамып келе жатыр.
Түрікменстанға бүгінгі ресми сапарым – соның айқын дәлелі.
Абайдың ескерткіші қазақ-түрікмен достығының символына айналады деп сенемін.
Қазақтың ұлы ақыны Абай Құнанбайұлының ескерткіші Ашхабадтың «Лачын» саябағында орналасқан.
"Таза қоладан құйылған мүсіннің биіктігі 4,5 метрге дейін жетеді."
Қолына кітап ұстаған ойшылдың көзқарасы болашаққа бағытталған.
"Жиында сөз сөйлеген Түрікменстан Халк Маслахатының өзінен кейін мол мәдени мұра қалдырған ұлы тұлғаның шығармаларын сақтап, оны болашақ ұрпаққа жеткізудің мәні зор және маңызды миссия екендігін атады."
Президент сапарының тағы бір маңызды бөлігі – ол Түрікменстанның Тәуелсіздік монументіне тағзым ету.
"Қасым-Жомарт Тоқаев мұнда гүл  қойып,  екі ел арасындағы достық пен ынтымақтастықтың берік екенін көрсетті."
Қазақ басшының Түрікменстанға ресми сапары «Оғызхан» сарайында жалғасты.
Бұл Президент Сердар Бердімұхамедовтың резиденциясы.
"Мұнда мемлекет басшылары бір-біріне делегация мүшелерін таныстырып, шағын құрамда келіссөз жүргізді."
"Сан саладағы әріптестік жайы талқыланып, тараптар энергетика, көлік, сауда-саттық сынды бағыттарда бірлесіп жұмыс істеуге ниетті екендіктерін білдірді."
Жалпы екі ел арасындағы қазіргі қатынас көңіл көншітерлік деңгейде.
Бұған дейінгі кездесулерде Президенттер Қазақстан мен Түрікменстан арасындағы тауар айналымын 1 млрд долларға дейін арттыру мақсатын қойған болатын.
Қазір бұл көрсеткіш 563 млн-ның төңірегінде.
Былтыр алыс-беріс 30 пайызға жуық өсімді көрсетті.
Бауырлас елмен байланыс беки түсті 2023 ж.
"– 28,4% $438,7 млн $563,1 млн Әлия Әбдірахманова, ҚР Сауда және интеграция министрлігінің ресми өкілі: - Қаңтар-тамыз аралығында 318 млн долларды құрады."
"Оның ішінде Қазақстаннан Түрікменстанға экспорт 186 млн доллар, ал Түрікменстаннан Қазақстанға импорт 131,9 млн долларды құрады."
Бұл цифрлар біздің мемлекет арамыздағы белсенді және өзара нәтижелі ынтымақтастықты растап отыр.
Ынтымақтастықты одан әрі арттырудың әлеуеті зор.
Қазақстан  тауардың 80түрі бойынша Түрікменстанға экспорттың жалпы көлемін 120 млн долларға дейін ұлғайтуға дайын.
Бұл жайында Қасым-Жомарт Тоқаев Сердар Бердімұхамедовпен кеңейтілген құрамда өткен келіссөз барысында мәлімдеді.
Орайы келгенде екі елдің іскер топтары арасындағы байланысқа қолдау көрсетудің маңызына тоқталды.
"Қасым-Жомарт Тоқаев, Қазақстан Республикасының Президенті: - Маған баяндалған мәліметке сәйкес, шағын және орта бизнес инвестициялық әлеуетке ие екенін көрсетіп отыр."
Былтыр Қазақстан компанияларының Түрікменстанға бизнес туры ұйымдастырылды.
Осы орайда Қазақ-түрікмен іскерлік кеңесі алаңында кәсіпкерлердің белсенділігін ынталандыру аса маңызды.
Іскерлік орта негізгі қозғаушы күшке айналуы керек.
"Екі елдің ірі коммерциялық және ұлттық компанияларының күш-жігерін өнеркәсіп, құрылыс, логистика, байланыс және экономиканың басқа да салаларындағы нақты жобаларды іске асыруға жұмылдырған жөн деп санаймын."
Бүгін қол қойылатын Инвестицияларды ынталандыру және өзара қорғау туралы үкіметаралық келісім бұл үдеріске тың серпін беретініне сенімдімін.
Өз кезегінде түрікмен басшысы да Қазақстан Президентінің бұл сапары екіжақты ықпалдастықты кеңейту тұрғысынан маңызды екендігін атады.
"Тату көршілік пен тығыз әріптестік байланыстарды одан әрі нығайтуға, әлеуеті зор бағыттарды дамытуға оң әсер етеді деген сенім білдірді."
"Риат Шони, Марат Диханбаев, Дулат Ентебеков"
"Ашхабадта қазақтың ұлы ақыны, ойшыл Абай Құнанбайұлының ескерткіші ашылды."
Салтанатты шараға Қазақстан Президенті Қасым-Жомарт Тоқаев та қатысты.
Мемлекет басшысы бүгін ресми сапармен Түрікменстанға барды.
"Бұнда Қасым-Жомарт Тоқаев Сердар Бердімұхамедовпен келіссөз жүргізіп, «Дәуірлер мен өркениеттер байланысы – бейбітшілік пен дамудың негізі» атты халықаралық форумға қатысады деп жоспарланған."
"Риат Шони, тілші: - Қазақ-түрікмен қатынастары ғасырлар бойы тамыры тереңге кеткен тарихи байланыстарға негізделген."
"Осы күнге дейін екі халықтың қойы қоралас, ауылы аралас болып, ортақ мәдениет пен дәстүрлер қалыптасты."
"Ал Қазақстан мен Түрікменстанның экономикалық байланысы — «қос өзеннің тоғысындай» үздіксіз дамып, әрбір саланы гүлдендіріп келеді."
Екі ел арасындағы сауда-саттық пен стратегиялық әріптестік Орта Азиядағы тұрақтылықтың мызғымас негізіне айналған.
"Бұл әріптестік тек жақсы күннің шырағын жағып қана қоймай, болашаққа бағытталған стратегиялық жобалар арқылы бірліктің жалауын биік ұстауда."
Осы жалаудың тұғырын түсірмей асқақтату үшін қазақ басшысы Қасым-Жомарт Тоқаев ресми сапармен Түрікменстанға келді.
"Түрікмен төріне табан тіреген мәртебелі мейманды әуежайда Халк Маслахатының төрағасы Гурбангулы Бердімұхамедов қарсы алып, зор қошемет көрсетті."
"Құрмет қарауылы сап түзеп, елдің әнұрандары орындалды."
Салтанатты рәсімнен кейін Қасым-Жомарт Тоқаев Түрікменстан Халк Маслахатының төрағасы Гурбангулы Бердімұхамедовпен екі жақты кездесу өткізді.
Тараптар екі ел арасындағы қазіргі әріптестік жайын талқылады.
Қазақ басшысының бұл жолғы ресми сапарының басты мақсаты Қазақстан мен Түрікменстан арасындағы стратегиялық серіктестікті жаңа деңгейге шығару.
"Кездес барысында Президент осыны жеткізіп, қонақжайлық танытқаны үшін Гурбангулы Бердімұхамедовке ризашылығын білдірді."
Ашхабадта Абайдың ескерткіші ашылды Бұдан соң Қасым-Жомарт Тоқаев пен Гурбангулы Бердімұхамедов Ашхабад төрінде ұлтымыздың ұлы ойшылы Абай Құнанбайұлына арналған ескерткіштің ашылу рәсіміне қатысты.
Салтанатты жиында қазақ басшысы Мақтымқұлы Пырағының 300 жылдық мерейтойына орай арнайы шығарылған медальмен марапаттағаны үшін алғыс айтты.
Ал хәкім Абай ескерткішінің ашылуын түрікмен бауырлардың қазақ халқына айрықша құрметінің көрінісі деп санайтынын атап өтті.
"Қасым-Жомарт Тоқаев, Қазақстан Республикасының Президенті - Абай – әлемдік ауқымдағы алып тұлға."
Оның шығармалары бүкіл адамзаттың асыл мұрасына айналды.
Жер жүзіндегі көптеген қалада хакім Абайдың ескерткіші бар.
Ұлы ақын саналы ғұмырын ағарту ісіне арнады.
"Абай «Талап қыл артық білуге» деп, өнер-білім философиясын кеңінен насихаттады."
Ол теңдессіз туындылары арқылы мызғымас құндылықтарды дәріптеді.
"Жұртты отаншылдыққа, білімпаздыққа, еңбекқорлыққа баулыды."
Жақсылық пен парасаттылыққа үндеді.
Ашхабадта Абай ескерткішінің ашылуы – бауырластығымызды нығайта түсетін бірегей бастама.
"Айта кету керек, биыл Астанада түрікмен халқының ұлы ойшылы Мақтымқұлы Пырағының ескерткіші ашылған болатын."
"Бұл айтулы оқиғаны да бүгін Президент еске салып, қазақ елі түркі жұртына ортақ тұлғаның шығармашылығына зор құрметпен қарайтынын жеткізді."
"Қасым-Жомарт Тоқаев, Қазақстан Республикасының Президенті: - Шын мәнінде Абай мен Мақтымқұлы еңбектері – түркі дүниесінің құнды қазынасы."
"Оны сақтап, кейінгі ұрпаққа қалдыру – баршамызға ортақ міндет."
Ұлы ақындарымыздың поэзиясында өзара сабақтастық мысалдары көп.
"Біз – түбі бір, тарихы ортақ, тілі мен мәдениеті ұқсас халықтармыз."
Осы бауырластық елдеріміздің қарым-қатынасына арқау болып отыр.
Қазір бұл байланыс стратегиялық серіктестік рухында дамып келе жатыр.
Түрікменстанға бүгінгі ресми сапарым – соның айқын дәлелі.
Абайдың ескерткіші қазақ-түрікмен достығының символына айналады деп сенемін.
Қазақтың ұлы ақыны Абай Құнанбайұлының ескерткіші Ашхабадтың «Лачын» саябағында орналасқан.
"Таза қоладан құйылған мүсіннің биіктігі 4,5 метрге дейін жетеді."
Қолына кітап ұстаған ойшылдың көзқарасы болашаққа бағытталған.
"Жиында сөз сөйлеген Түрікменстан Халк Маслахатының өзінен кейін мол мәдени мұра қалдырған ұлы тұлғаның шығармаларын сақтап, оны болашақ ұрпаққа жеткізудің мәні зор және маңызды миссия екендігін атады."
"Гурбангулы Бердімұхамедов, Түрікменстан Халк Маслахатының Төрағасы: -Бүгін біз астанамыз Ашхабадтың тамаша мүйісінде орналасқан ғажап саябақта бауырлас қазақ халқының ұлы ақыны, көрнекті мәдениет және өнер қайраткері Абай Құнанбайұлының ескерткішін ашу рәсімінде бас қосып отырмыз."
Баршаңызды осы салтанатты сәтпен шын жүректен құттықтаймын!
Түрікмен және қазақ халықтары әлемнің мәдени-рухани қазынасына үлкен үлес қосты.
"Соған сәйкес, бұл мәдени мұраны тыңғылықты зерттеу, оны кеңінен насихаттау және осы саладағы халықаралық әріптестікті дамыту аса маңызды міндет болып саналады."
"Жалпы айта кету керек, қазақ-түрікмен қатынасындағы мәдени-гуманитарлық байланыстар тамырын тереңге жайған."
Қазір Қазақстанда білім алып жатқан түрікмен жастары да жетерлік.
Бір ғана Алматының өзінде 2 мыңға жуық студент оқып жүр.
Ал күні кеше ғана Түрікменстанда Қазақстанның мәдени күндері өтті.
"Тахир Ходжаев, Түрікменстан Халықаралық ақпараттық орталығының бас редакторы: -Қазақстан мен Түрікменстан арасындағы мәдени-гуманитарлық байланыс жоғары деңгейде деп айта аламын."
Күні кеше ғана сіздердің елдеріңіздің мәдени күндері өтті.
"Түрлі фильмдер көрсетіліп, концерттер қойылды."
Халқымыз дән риза.
"Оның үстіне Астана қаласында түрікмен халқының ұлы ойшылы, көрнекті ақын Мақтымқұлы Пырағының ескерткіші ашылды."
Ал Ашхабадта қазақтың ұлы ақыны Абай Құнанбайұлының ескерткіші орнатылды.
"Бұл бауырлас елдердің достығы бір орында тұраламай, ілгері жылжып жатқандығын айғақтайды."
Түрікменстанда қазақстанның мәдени күндері өтті Қазақстанның Түрікменстандағы Мәдени күндеріне 3000-нан астам қонақ қатысты.
Қазақ өнерпаздарының қатысуымен өткен гала-концерт те жергілікті қауымның көңілінен шықты.
"Рамазан Стамғазиев, Қазақстанның еңбек сіңірген әртісі: - Елімізге әйгілі Құрманғазы оркестірінің бастауымен қазақстың маңдайалды жұлдыздары бүгінгі сахнаға көтерілді."
Алуан түрлі бағдарламамен біздің Қазақстанның өнерпаздары келіп отыр.
"Әрине, көңіл күйіміз өте керемет."
Өйткені әуежайдан түскелі бері бізді жақсы қарсы алды.
Арғы тамырымыз бір жерден шығып келе жатқаннан кейін бір жерден өрбіп өскен ел екенімізге дәлел ретінде бұл жақта қобызбен біздің қыл қобыздармен шығармаларын тыңдап осында көзіміз жетіп жатыр.
"Осман Гуджимов, Түрікменстанның еңбек сіңірген әртісі: -Бүгін біз қазақ-түрікмен достығына арналған концертке қатыстық."
"Біздің тараптан 3 дутаршы болса, қазақтардан 3 домбырашы болды."
Бәріміз бірлесіп екі елдің танымал шығармаларын кезек-кезек ойнадық.
Бұл біздің достығымыздың айқын көрінісі деп ойлаймын.
850 көрермен тамашалаған бұл гала-коцерт екі ел арасындағы мәдени байланыстың жарқын көрінісіне айналды.
"Авторлары: Риат Шони, Марат Диханбаев және Дулат Ентебеков"
Ашхабад төрінде ұлтымыздың ұлы ойшылы Абай Құнанбайұлына арналған ескерткіш орнатылды.
Оны Қасым-Жомарт Тоқаев пен Гурбангулы Бердімұхамедов салтанатты түрде ашты.
"Қазақ басшысы ""Абай – әлемдік ауқымдағы алып тұлға."
"Оның шығармалары бүкіл адамзаттың асыл мұрасына айналды"", деді."
"Жер жүзіндегі көптеген қалада хакім Абайдың ескерткіші бар екенін еске салып, оның философиясы жөнінде сөйледі."
"Сондай-ақ, бұл ескерткіштің ашылуын түрікмен бауырлардың қазақ халқына айрықша құрметінің көрінісі деп санайтынын атап өтті."
Ал Түрікменстан Халк Маслахатының төрағасы бауырлас халықтардың тарихи және мәдени өмірінде жарқын із қалдырған белгілі тұлғалар мұрасын сақтаудың және оны болашақ ұрпаққа жеткізудің мәні зор екеніне тоқталды.
Іс-шараға Түрікменстанның зиялы қауым өкілдері және Қазақстанның ресми делегация мүшелері қатысты.
"Айта кетейік, жиында Қасым-Жомарт Тоқаев Мақтымқұлы Пырағының 300 жылдық мерейтойына орай арнайы шығарылған медальмен марапатталды."
Президент мұны екі ел арасындағы өзара сый-құрмет пен достықтың белгісі ретінде қабылдайтынын жеткізді.
Ашхабадға ресми сапардың мақсаты – екі елдің стратегиялық серіктестігін жаңа деңгейге шығару.
"Мемлекет басшысы Қасым-Жомарт Тоқаев Түрікменстан Халк Маслахатының төрағасы Гурбангулы Бердімұхамедовпен кездесіп, осылай деді."
"Тараптар бір-біріне ілтипат білдіріп, сан саланың серпілісін талқылады."
"Атап айтқанда, саяси, сауда-экономикалық және мәдени-гуманитарлық салалардағы екіжақты ынтымақтастықтың басым бағыттары егжей-тегжейлі қаралды."
Гурбангулы Бердімұхамедов қазақ басшысының ресми сапарында қол жеткізілетін уағдаластықтар екі ел арасындағы стратегиялық серіктестікті тереңдетуге ықпал ететініне сенім білдірді.
"Қасым-Жомарт Тоқаев, Қазақстан Республикасының Президенті: – Сіздің еліңізбен ынтымақтастықты дамыту мәселесіне зор жауапкершілікпен қараймыз."
Біз – стратегиялық серіктес елдерміз.
Жаңа Бірлескен үкіметаралық комиссияның жұмысы туралы айтып өттіңіз.
"Мен де оның қызметін бақылап, Үкіметке бағыт-бағдар беріп, қандай шешім қабылдау керек екенін нұсқап отырамын."
Өйткені біз үшін Түрікменстанмен достық байланыс басты басымдықтардың бірі саналады.
Мемлекет басшысы Түрікменстанға ресми сапармен барды.
Ашхабад әуежайында Қасым-Жомарт Тоқаевты түрікмен халқының көшбасшысы Гурбангулы Бердімұхамедов қарсы алды.
Сапар аясында Қасым-Жомарт Тоқаев пен Сердар Бердімұхамедов келіссөз жүргізеді.
"Сондай-ақ Президент Ашхабадтағы Абай Құнанбайұлының ескерткішін ашып, «Дәуірлер мен өркениеттер байланысы – бейбітшілік пен дамудың негізі» атты халықаралық форумға қатысады деп жоспарланған."
Мемлекет басшысы Корея Республикасы Ұлттық ассамблеясының аөрағасы У Вон Шикпен кездесті.
Бұл туралыАқорданың баспасөз қызметіхабарлайды.
Қасым-Жомарт Тоқаев У Вон Шиктің Корея Республикасы Ұлттық ассамблеясының төрағасы ретінде Қазақстанға жасаған алғашқы сапары елдеріміз арасындағы тығыз қарым-қатынастардың дәлелі екенін айтты.
Президент Қазақстанның Азиядағы негізгі серіктестерінің бірі Оңтүстік Кореямен арадағы санқырлы ынтымақтастық қарқынды дамып келе жатқанын айрықша атап өтті.
Мемлекет басшысы тараптардың парламентаралық ықпалдастықты жандандыру жолындағы күш-жігеріне қолдау білдірді.
"Бұл – саяси, сауда-экономикалық және мәдени-гуманитарлық байланыстарды одан әрі нығайту ісінің маңызды тетігі."
"Өз кезегінде У Вон Шик қонақжайлық танытқаны үшін Қазақстан Президентіне алғыс айтып, қазақ-корей байланысын барлық бағыт бойынша тереңдетуге дайын екенін жеткізді."
"Қасым-Жомарт Тоқаев пен У Вон Шик автокөлік құрастыру, энергетика, өнеркәсіп, білім және мәдениет салаларында қазір жүзеге асырылып жатқан және алдағы уақытқа жоспарланған бірлескен жобалар жөнінде пікір алмасты."
"Әңгімелесу барысында барлық деңгейдегі диалогты жалғастырудың, сондай-ақ көпжақты алаңдар аясындағы кездесулердің маңызды екені айтылды."
Мемлекет басшысының Жарлығымен Берік Әбдіғалиұлы Ұлытау облысының әкімі лауазымынан босатылды.
Орнына Дастан Рыспеков тағайындалды.
Тиісті жарлық Ақорда сайтында жарияланды.
"ТМД мемлекеттері басшылары кеңесінің отырыcына 9 елдің Президенті келіп, жаһандық проблемаларды ортаға салды."
"Қасым-Жомарт Тоқаев бейбітшілік туын тік ұстауға шақырып, «бір-бірімізді негізсіз, сынап-мінеуден аулақ болып, ұстамдылық танытқанымыз жөн» деді."
"Сондай-ақ ашықтық пен сауда жолдарын кеңейтуге қатысты, пікірін білдірді."
"Бекзат Аманов, тілші: - Мәскеу."
Әлем саясатының назары тағы да Ресей астанасына ауды.
Қауіпсіздігі күшейген қызыл алаң ТМД Мемлекеттері басшыларының кеңес отырысын қабылдады.
"Келелі келіссөз, маңызды мәмілелер алаңында талқыланған мәселе көп."
"Ашығын айту керек, қазір жаһан тыныштығы теңселіп тұр."
"Демек, бұл жиынның аймақ үшін ғана емес әлем үшін маңызы жоғары."
Жиын басында Президенттер ресми суретке түсті.
Үлкен саясатта ұсақ-түйек болмайды.
Әр қадамда мән жатыр.
"Ұйымға мүше елдердің бағыт-бағдары Мемлекет басшылары таққан мойынбаудың түсі сияқты, ұқсас."
Тіпті саяси сұрақтары толық шешілмеген елдердің көшбасшылары рәсім кезінде иық тірестіре тұрды.
Мұның астарында көп мән бар.
Тәуелсіз мемлекеттер достастығы.
Ұйымың мұндай атау алғаны бекер емес.
"Демек, бірлестік ішінде араздық болмауы керек."
"Қазақ басшысы Қасым-Жомарт Тоқаев бейбітшіліктің сақталуына ТМД тікелей әсер еткенін еске салып, оны дамыту Қазақстан үшін басты басымдық деді."
Өзге әріптестерін де мәселені мәмілемен шешуге шақырды.
"Қасым-Жомарт Тоқаев, Қазақстан Республикасының Президенті: - Өткен ғасырдың 90-жылдарында Балқан түбегіндегі секілді күрделі жағдайларға посткеңестік аумақта жол берілген жоқ."
Мұнда Тәуелсіз Мемлекеттер Достастығының үлесі зор деуге болады.
Сондықтан Достастықты сақтау керек деп ойлаймын.
"Осы мақсатта өзара сенімді нығайтудың ең тиімді шараларын қабылдап, мемлекеттер басшылары деңгейінде бір-бірімізді негізсіз сынап-мінеуден аулақ болып, ұстамдылық пен парасаттылық танытқанымыз жөн."
Президенттің бұл пікірін сарапшылар да қуаттайды.
"Саясаттанушы Константин Калачевтың пікірінше, ТМД ішіндегі сындарлы қарым-қатынасты үзбеу керек."
Серіктестік серпіліске әкелетінін Орталық Азия елдері іс жүзінде көрсетті.
"Константин Калачев, саясаттанушы, өңірлік саясатты дамыту орталығының президенті: - Орталық Азияның басшылары тіл табысып, тиімді серіктестік құра алды."
Соның арқасында аймақтың дамуына бірлесе күш салуда.
"Өзекті мәселесі де, түйінді түйткілі де бір."
"Көпвекторлы саясатты ұстанып, қазіргі жағдайға жақсы бейімделді."
Қазақстан посткеңестік кеңістікте де экономикалық әлеуеті ең биік ел.
"Өйткені, мұнда экономиканы жылдам дамытуға барлық жағдай бар."
Оның үстіне Қазақстанның саяси беделі жылдан жылға артып келеді.
Әлемдегі геосаяси жағдай құбылып тұр.
Тіпті ТМД-ға мүше мемлекеттердің арасында саяси сұрақтар жетерлік.
Президент сындарлы сәтте бейбітшілікті таңдау керек деді.
"Осылайша, Әзербайжан мен Армения Президенттерінің қадамын құптады."
"Қасым-Жомарт Тоқаев, Қазақстан Республикасының Президенті: - Біздің ел Әзербайжан мен Арменияның бейбіт келісім жасауға деген ұмтылыстарын құптайды."
Сонымен қатар Орталық Азия аймағындағы мемлекетаралық шекаралардың жекелеген бөліктерін заңдық тұрғыдан ресімдеуді аяқтау ісінде айтарлықтай ілгерілеу бар.
"Біз серіктестікке ашық, байланысқа бейілді болуымыз керек."
Сол үшін Президент «ТМД+» форматын құруды ұсынды.
Осылайша жаңа дос табуға болады.
"Қасым-Жомарт Тоқаев, Қазақстан Республикасының Президенті: - ТМД-ның әлемдік аренадағы беделі артып келеді."
Былтыр ТМД жанындағы Бақылаушы және Серіктес мәртебесі бекітілді.
Бұл шешім Ұйымның кемеліне келгенін және ашықтығын көрсетеді.
"Осы жүйелі жұмысты жалғастырып, «ТМД +» форматын құру туралы мәселені қарастыруды ұсынамын."
Мұндай алаң Достастықтың өңірлік байланыстарын кеңейтуге негіз болады.
Экономикалық қақтығыс та өрши түсті.
Президент мұндай жағдайда сауда-экономикалық ықпалдастық мәселелері ұдайы назарда болуға тиіс екенін ескертті.
Қазақстан үшін ТМД нарығы қашанда маңызды.
Елдің сыртқы тауар айналымының төрттен бір бөлігінен астамы осы нарықтың еншісінде.
Бұл көрсеткішті еселеуге мүмкіндік бар.
"Виктория Перская, экономист: - Экономикада оң серпіліс бар."
Ұлттық валюталардың айналымы өсіп жатыр.
"Демек, экономикамыз бәсекелестікке шыдамды."
Бірлескен жобаларды көбейту керек.
Қазір бұл бағытта да жұмыс қызу жүруде.
Президент жәрмеңке өткізуді ұсынды.
Қазір мұндай саудаға сұраныс жоғары.
Шараға Еуразия өңірінен шеберлер мен шаруалары шақырылады.
Алғашқы көрмені Қазақстандық тарап қабылдауға дайын.
Оны ең көне қаланың бірі – Таразды шаһарында өткізу ұсынылды.
"Қасым-Жомарт Тоқаев, Қазақстан Республикасының Президенті: - Бүгінде жәрмеңке саудасына сұраныс жоғары."
Осыған орай «Достастық жәрмеңкесі» атты мемлекетаралық бағдарламаны іске қосуды ұсынамын.
Оның аясында ТМД елдерінің түрлі қалаларында жыл сайын сауда-саттықтың көрігін қыздыратын іс-шаралар өткізуге болады.
Сауда туралы сөз қозғалған логистика шетте қалмасы анық.
"Көпшілік күткендей, тауар тасымалы да айтылды."
"Қасым-Жомарт Тоқаев, Қазақстан Республикасының Президенті: - Былтыр ТМД-ға мүше мемлекеттердің аумағы арқылы өтетін күре жолдарды өзара ұштастыру тұжырымдамасын әзірлеуді ұсынған едім."
Бұл жұмысты мейлінше тезірек аяқтауымыз керек.
"Жалпы, «Бір белдеу, бір жол», «Солтүстік – Оңтүстік», Транскаспий бағыты сияқты жаһандық жобаларды өзара үйлестіру Еуразия құрлығындағы экономикалық, институционалдық және көлік-логистикалық дамудың бірыңғай тұжырымдамасын құруға мүмкіндік береді."
"Ал Ұлы Отан соғысындағы Жеңістің 80 жылдығын атап өтуге қатысты Президент ойы мынадай... Қасым-Жомарт Тоқаев, Қазақстан Республикасының Президенті: - Бұл Достастық елдерінің барлық халқын біріктіретін айтулы дата."
Еркіндік пен әділдік салтанатының нышанына баланатын мазмұнды мереке.
"Біз әкелеріміз бен аналарымыздың, соғыс ардагерлері мен тыл еңбеккерлерінің адамзат тарихындағы өшпес ерлігін әрдайым есте сақтауға тиіспіз."
Сөз соңында Қасым-Жомарт Тоқаев 2025 жылы ТМД-ға Тәжікстан Республикасынының төрағалық ету және кезекті саммитті Душанбеде өткізу туралы шешімді қолдайтынын жеткізді.
"Бекзат Аманов, тілші: - Кейінгі кездері Тәуелсіз Мемлекеттер Достастығының өміршеңдігі туралы әңгіме жиі көтеріліп жүр."
Тіпті бұл сауал ресми мінберлерден де естілді.
Бірақ бүгінгі отырыс көп сұрақтың бетін жапқан сыңайлы.
Бірлестіктің маңызды мәселелерді мәміле алаңында шешуге қауқары жететінін дәлелдеді.
Дәрменді әрі пәрменді екенін көрсетті.
Ендігі мақсат - осы айтылған ауқымды ұсыныстарды іс жүзінде орындау.
"Бекзат Аманов, Ержан Қанапияұлы"
Президент Қасым-Жомарт Тоқаев ТМД мемлекеттері басшылары кеңесінің отырысына қатысып жатыр.
Жиында оннан аса мәселе қаралады.
"Оның ішінде экономика, қауіпсіздік, жоғары технологияларды дамыту жайы бар."
Президенттер жиынды шақын құрамдағы келіссөзден бастады.
Биылғы басқосудан не күтуге болады?
Қандай уағдаластықтар күтіледі?
"Бекзат Аманов, тілші: - Тәуелсіз мемлекеттер достастығы."
30 жылдықтың бедерінде үлкен белестерді бағындырған ұйым қазір маңызды кезеңді бастан өткеріп жатыр.
"Тиісінше, халықаралық қауымдастықтың да қызығушылығы жоғары."
Бұл жолы әлем саясатының назары түгел Мәскеудегі мәміле алаңына ауды.
"Шаһардың аспанын алагеуімнен бұлт торлап, түнек тартса да, саммит қатысушыларының көңіл-күйі ашық жарқын."
Бірлестікке мүше мемлекеттердің Президенттері кезегімен Үлкен Кремль сарайына жиналды.
Бұл қатарда қазақ басшысы Қасым-Жомарт Тоқаев та бар.
ТМД мемлекеттері басшыларының отырысы Кремль сарайының тақ бөлмесінде өтіп жатыр.
Андреев залындағы алқалы жиынның биылғы маңызы ерекше.
Келелі кеңесте қауіпсіздіктен бастап экономикалық интеграция жайы сөз болуда.
Күн тәртібінде 14 сұрақ қамтылған.
"Бірлестік басқосуы, алдымен, тек Президенттердің қатысуымен шағын құрамда өтті."
Негізгі тақырыптың бірі экономикалық интеграция.
Бұл бағытта Қазақстанның өз ұстанымы мен қызығушылығы бар.
"Константин Калачев, саясаттанушы, өңірлік саясатты дамыту орталығының президенті: - Қазір Қазақстанның логистикалық әлеуеті өсіп келеді."
Сіздер тауарды қауіпсіз әрі жылдам жеткізу мүмкіндігін ұсынып отыр.
Бірақ қазақ елін тек логистикалық хаб ретінде қарауға болмайды.
"Ол Азия ішінде ғана емес, посткеңестік кеңістікте де экономикалық әлеуеті ең жоғары ел."
"Өйткені, мұнда экономиканы жылдам дамытуға барлық мүмкіндік бар."
Оның үстіне Қазақстанның саяси беделі жылдан жылға артып келеді.
Қазақ басшысы экономикадағы серпіліске қашан да ерекше мән береді.
Әр жиын сайын саудадағы серіктестік пен логистика жайлы айтып жүр.
Бұл жолы да бұл бағыт ескерусіз қалмайтыны анық.
"Сарапшылардың айтуынша, ТМД саммиті кезекті қарапайым басқосу емес."
"Мәскеудегі отырыстың арқауы - жаңа тәуекелдерді еңсеріп, кедергілермен күресу."
"Николай Кульбака, тәуелсіз сарапшы: - Ұйымға мүше мемлекеттердің басшылары жыл сайын, дәстүрлі түрде басқосып жүргені белгілі."
"Бірақ, жылдан жылға жағдай өзгеріп, айналысатын шаруа да түрлене түсті."
"Жаңа сын-қателерді бірлесе еңсеріп, өзара қатынасқа қарқын қосу маңызды."
Бұл жолы да мәмілемен шешілетін мәселе көп.
"Санкция салқыны, серіктестіктің жаңа жолдарын іздеу, логистикалық бағыттарды жаңғыртуды мысалға алуға болады."
"Көпшілік күткендей, жиында қауіпсіздік тақырыбы да қозғалуда."
Қазір жаһан тыныштығы теңселіп тұр.
"Саяси ғана емес, экономикалық қақтығыстар да өрши түсті."
Басқосуда бұл мәселеге де баса назар аударылатыны анық.
"Таисия Мармонтова, аналитикалық зерттеулер орталығының ғылыми жетекшісі: - Қазіргі заманда қауіпсіздік сөзінің мәні кеңейе түсті."
"Бұл тек қару асынып, шекара күзетететін сарбаз емес."
Энергетикалық және экономикалық қауіпсіздік те маңызды.
Бұл бағытқа ұйымға мүше мемлекеттер баса назар аударып отыр.
Қазақстан да қарқынды жұмыс істеп жатыр.
Б: Жиын барысында мәдени һәм гуманитарлық серіктестік те қаралады.
ТМД кеңістігінің мәдени астанасы айқындалады.
Ұлы Отан соғысындағы жеңістің 80 жылдығына арналған мәлімдемелер де күтіледі.
Көптеген құжатқа қол қойылады.
"Айта кетейік, ұйымның төрағалығы Тәжікстанға өтеді."
Тиісінше келесі отырыс Душанбеде өтеді.
"Бекзат Аманов, Ержан Қанапияұлы, Бақытбек Нұртаев"
Президент Қасым-Жомарт Тоқаев Мәскеу қаласындағы жұмыс сапары аясында Тәуелсіз мемлекеттер достастығы елдері басшылары кеңесінің отырысына қатысу үшін Үлкен Кремль сарайына барды.
Бұл туралы Ақорданың телеграмдағы ресми парақшасы хабарлады.
"Келелі кеңесте қауіпсіздік, жоғары технология және сауда-саттық жайы талқыланады деп күтілуде."
Мәдени һәм гуманитарлық серіктестік те қаралады.
Оған қоса ТМД кеңістігінің мәдени астанасы айқындалады.
Сонымен қатар маңызды мәміле мен сан салаға серпіліс беретін құжаттар қабылданады деп жоспарланған.
Республикалық Референдум туралы заңның конституциялық нормаларына сәйкес референдум өткізілді деп саналады.
Бұл туралы Орталық референдум комиссиясы мәлімдеді.
Науқан нәтижелерін комиссия төрағасы Нұрлан Әбдіров жариялады.
"Референдумға қатысуға құқығы бар азаматтардың 63,66% дауыс берген."
Бұл 7 миллион 820 мың 204 адам өз таңдауын жасады дегенді білдіреді.
"Нұрлан Әбдіров, ҚР Орталық референдум комиссиясының төрағасы - Дауыс беруге қатысқан азаматтардың 71,12% немесе 5 млн 561 мың 937 адам Қазақстанда атом электр станциясын салу мәселесін қолдады."
Қазақстанда атом электр станциясын салуға қарсы дауыс бергендердің саны 2 млн 45 мың 271 адамды құраы.
"Осылайша, Республикалық референдум туралы конституциялық заңның нормаларына сәйкес Қазақстанда АЭС салу туралы референдумға қойылған мәселе бойынша шешім қабылданды деп саналады."
Орман қорын ұлғайту жұмысын қатаң бақылау маңызды.
Аталған салаға әлеуетті инвесторлар тарту жұмысын күшейту керек.
Олжас Бектенов Үкімет отырысында осылай деді.
"Премьер-Министр өткен жылдарда орын алған алапат өрттерді еске алып, орманды заңсыз кесу және тілсіз жаудың алдын-алу шараларына назар аударды."
"Осыған байланысты қазір орман алқаптарын арнайы өртке қарсы жүйелермен, техника және жабдықтармен қамтамасыз ету бойынша ауқымды жұмыс қолға алынды."
"Мәселен, Бурабай ұлттық паркінде орнатылған ерте хабардар ету жүйесінің арқасында орман өрттерінің орташа ауданы 50 есеге қысқарған."
"Сондай-ақ Үкімет басшысы аурулар мен зиянкестердің таралып кетпеуі үшін санитариялық жұмыстар жүргізіп, алқаптарды жарамсыз ағаштардан тазарту қажеттігін де атап өтті."
"Олжас Бектенов мемлекеттік органдарға орман алқаптарына тұрақты мониторинг, оның ішінде ғарыштық бақылау жүргізуді тапсырды."
"Жылу беру маусымы Абай, Ақмола, Атырау, Шығыс Қазақстан, Қарағанды, Қостанай, Павлодар, Солтүстік Қазақстан облыстарында және Астана қаласында басталды."
Күн райының суытуына орай батыс және оңтүстік өңірлерде жылу маусымы қазан айының ортасында басталады деп жоспарланып отыр.
Бұл жайында Энергетика министрі Алмасадам Сәтқалиев Үкімет отырысында баяндады.
Сондай-ақ министр елдегі Электр станцияларындағы жөндеу жұмыстары қалай жүргізіліп жатқандығы жайында мәлімет берді.
Павлодар облысы аумағында өрт оқшауланған.
Дегенмен Қарағандымен шектесетін тұста жұмыстар жалғасып жатыр Жалын шарпыған аумақ 10 гектар.
Жалпы екі өңіраумағындағы өрттің жалпы ауданы 45 мың гектар.
Павлодар облысының Желтау қыстағында далалық өрт сөндіру штабы орналасқан.
Өртті сөндіру жұмыстары жерүсті және әуе көлігімен жүргізіліп жатыр.
Тұрғындарға қауіп жоқ.
"Асқарбек Омаров, Павлодар облысы ТЖД Жоспарлау және жедел басқару орталығының бастығы: -Оқшаулауға 236 адам, 42 білік техника, 2 әуе кемесі және ұшу аппараты жұмылдырылды."
Барлығы 69 тонна су көлемінде су төгілді.
Су желтау кентіндегі ұңғымадан алынды.
Нұрлан Әбдіровтің айтуынша елдегі 12 млн-нан астам адам таңдау құқығына ие болған.
"Ал оның референдумға қатысқандары -  7,8 млн."
"Яғни дауыс берушілердің 63,66 пайызы саяси науқанға қатысқан."
Бас-аяғы 5 561 937 адам АЭС құрылысын қолдайтынын айтқан.
"Бұл жалпы таңдау жасағандардың 71,12 пайызы."
Ал 2 млн-нан астам таңдаушы қарсылық білдірген.
Сондай-ақ 82 мың қазақстандық қалыс қалған.
"Айта кетейік, бұл әзірге болжамды ақпарат."
Орталық референдум комиссиясы жалпыхалықтық дауыс беру науқанының болжамды қорытындысын хабарлады.
"Нұрлан Әбдіровтің айтуынша, елдегі 12 млн-нан астам адам таңдау құқығына ие болған."
"Ал оның референдумға қатысқандары - 7,8 млн."
"Яғни дауыс берушілердің 63,66 пайызы дауыс берген."
Қалғаны қалыс қалды.
"Арсланбек Мағзұм, Астана қаласы мәслихатының  депутаты"
"Бүгінгі референдумның қорытындысы бойынша халық АЭС салу мәселесін қолдайтын болса, онда оның құрылысын ең озық технологиялары бар әлемдік компаниялардан құралған халықаралық консорциум атқаруы тиіс."
Бүгін ел қатарлы таңдауын жасаған мемлекет басшысы Қасым-Жомарт Тоқаев осылай деді.
"Президент өз учаскесінде дауыс бергеннен кейін БАҚ өкілдеріне брифинг өткізіп, бірқатар көкейтесті сұрақтарға жауап берді."
"Бүгін жексенбінің таңымен таласа жұртшылық өздері тіркелген дауыс беру учаскелеріне барып, конституциялық құқықтарын пайдаланып жатыр."
Жалпыұлттық референдумда отандастарымыз Атом электр станциясын салу мәселесіне қатысты өз таңдауын жасауда.
Дауыс беруге бүгін мемлекет басшысы да Президент орталығында орналасқан №211 референдум учаскесіне келді.
Мұнда Президент келді деп абыр-сабыр болған жоқ.
"Халық арасында жүрген Қасым-Жомарт Тоқаев та ел қатарлы кезегін асықпай күтіп, өзге азаматтардан соң құжатын тапсырып, кейін тиісті таңдауын жасады."
"Аягөз Сатина, №211 учаскелік референдум комиссиясының мүшесі: - Бүгін маңызды күн біздің елімізде, референдум болып жатыр."
"Елімізде тыныштық болсын және де бір ең қобалжығын сәт болды, ең басты, ең бірінші адам осы үстелге келіп, бюллетень алып, қол қойып жатыр."
Соған қуанамыз.
"Қобалжыдым, бірақ ол да кәдімгі адамдар секілді келіп, бюллетень алды."
Мен оны мерекемен құттықтадым.
Президент дауыс берген учаскеге бүгін Базарбай Оразхан да өз отбасымен келген.
"Орайлы сәтті пайдаланған балалары мемлекет басшысымен тілдесіп, естелік суретке түсті."
"Базарбай Оразхан, қала тұрғыны: - Бүгін референдумға келіп, өзіміздің ұстанымымызды көрсетейік деп жанұямызбен келген жағдайымыз бар."
Осы сәтте Президентіміз келіп Қасым-Жомарт Кемелұлы.
Біз де естелік суретке түсуге мүмкіндік туындады.
Сөйтіп естелік суретке түскен жайымыз бар.
"Раяна Артықбай, қала тұрғыны: - Ең күшті сәт болды деп ойлаймын."
"Мен өте қатты қобалжыдым, бірақ барлығы жақсы болды."
Мен өзімді күшті сезіндім және осы Президентпен амандасқаныма алғысым шексіз.
Телевизордан әшейін көресің ғой.
Ал прям өзің көргенде күшті сезімдесің.
Өте қарапайым екен.
Қ.Тоқаев: Бұл тағдыршешті оқиға - Қасым-Жомарт Тоқаев өз таңдауын жасағаннан кейін БАҚ өкілдері үшін брифинг өткізді.
"Ең әуелі референдум туралы пікір білдіріп, одан қандай нәтиже күтетінін айтты."
"Қасым-Жомарт Тоқаев, Қазақстан Республикасының Президенті: - Бүгін тарихи күн."
Халқымыз АЭС бойынша бұл үлкен маңызды мәселе.
Бұл мәселе бойынша дауыс беріп жатыр.
"Жалпы референдум деген – бұл тікелей демократияның өте тиімді, өте маңызды құралы, тетігі деп айтуға болады."
"Сондықтан бүгін халқымыз қандай шешім қабылдаса, мемлекетіміздің түпкі байламы да солай болады."
Нәтиже оң болады деп ойлаймын.
"Шын мәнінде, бұл – тағдыршешті оқиға."
"Келешекте осындай оқиғалар неғұрлым көп болса, біздің халқымыз үшін, еліміз үшін соғұрлым жақсы болады деп мен ойлаймын."
"Себебі, халқымыз осындай өте маңызды мәселелер бойынша дауыс беруі керек."
Сондықтан мен референдумды қолдаймын.
Ел көкейінде жүрген басты бір сұрақ бар.
"Егер жалпыұлттық референдум қорытындысы бойынша халқымыз АЭС салу мәселесін қолдайтын болса, онда оның құрылысын қай мемлекет жүргізеді."
Әлеуметті толғандырған сұрақты журналистер Президенттен сұрап білді.
"Қасым-Жомарт Тоқаев, Қазақстан Республикасының Президенті: - Бұл оңай мәселе емес."
"Үкімет талдау жасап, тиісті келіссөздер жүргізуге тиіс."
"Менің пікірімше, Қазақстанда ең озық технологиялары бар әлемдік компаниялардан құралған халықаралық консорциум жұмыс істеуі қажет."
Қалғанын уақыт көрсетеді.
Қ.Тоқаев: Қазақстан ешкімнің көмегінсіз тасқынның салдарын еңсере алды - Биылғы көктем ел үшін өте ауыр болды.
"80 жылда болмаған алапат апат орын алып, Қазақстанның 10 аймағын су басты."
"Осы өңірлерде төтенше жағдай жарияланып, ел болып жұмыла әрекет етіп, қарғын сумен күрестік."
"Қазір Президент тапсырмасына сай зардап шеккендерге толық көмек көрсетіліп, баспанасынан айырылған отандастарымызға жаңа үйлер салынып берді."
"Сол алапат су тасқыны болған кезде мемлекет басшысы тиісті қорытынды шығаруымыз керектігін айтып, жіберілген олқылықтарды түзетіп, сабақ алуымыз қажеттігін мәлімдеген болатын."
"Қасым-Жомарт Тоқаев, Қазақстан Республикасының Президенті: - Тиісті қорытынды жасалды."
Бірақ мұндай табиғат апаты бүкіл жер шарында орын алып жатқанына баса мән беруіміз керек.
Жақында ғана Орталық Еуропада алапат тасқын өтті.
Оның алдында АҚШ пен Вьетнамда дауыл болды.
Сондықтан мұндай апаттарды алдын ала болжау қиын.
"Дегенмен ондай жағдайға дайын болып, қажетті шаралар қабылдау маңызды."
Қазақстан ешкімнің көмегінсіз тасқынның салдарын еңсере алды.
Мұны ашық айту керек.
Біз адам және қаржы ресурстарын осы іске жұмылдырдық.
Үкімет пен әкімдер белсенді жұмыс істеді.
Оның нәтижесін көріп отырсыздар.
Алапат тасқын кезінде зардап шеккен азаматтар жаңа баспанамен қамтылды.
Мен бұған дейін ешкім назардан тыс қалмайды деп уәде бердім.
"Жалпы алғанда, біз бұл мақсатты орындадық."
Қ.Тоқаев: үкімет мүшелері өздерін көрсетуі керек Елдегі қазіргі Үкімет өз қызметін 7 ай көлемінде атқарып келеді.
Соңғы кезде қоғам арасында осы референдумнан кейін ауыс-түйістер болады деген болжамды пікірлер айтылып жүр.
"Дегенмен, Президент бұл көп уақыт емес екендігін жеткізіп, Үкімет мүшелері өздерін көрсетуі керек."
Ең басты міндет – ел экономикасының дамуына серпін беретін мүмкіндіктерді іздеу – деді.
"Қасым-Жомарт Тоқаев, Қазақстан Республикасының Президенті: - Менің ойымша, Үкімет белсенді жұмыс істеп жатыр."
Мемлекет басшысы ретінде қойған міндеттерімді орындауға тырысады.
Жұмысымыз өте қауырт.
Ол бұқаралық ақпарат құралдарына көріне бермеуі мүмкін.
Ақпараттарды жан-жақтан алып отырамын.
"Жалпы, мен көп оқитын адаммын."
Сондықтан елдегі барлық оқиғадан әрқашан хабардармын.
"Министрлердің және Үкіметтің жұмысында кемшін кетіп жатқан тұстар болса, әлбетте, ескертемін."
Жеті ай деген көп уақыт емес.
Үкімет мүшелері өздерін көрсетуі керек.
Ең басты міндет – ел экономикасының дамуына серпін беретін мүмкіндіктерді іздеу.
Қ.Тоқаев: дарынды жастарды қолдауымыз керек Мемлекетіміздің келешегі жастардың қолында.
Бұл жәй ұран емес.
Сондықтан да Қасым-Жомарт Тоқаев өскелең ұрпаққа әрдайым қолдау білдіретіндігін айтты.
Ал халықаралық додаларда жеңіске жеткен жастарды Президенттің үнемі қолдап жүретіндігінің астарында терең мән жатқандығын жеткізді.
"Қасым-Жомарт Тоқаев, Қазақстан Республикасының Президенті: - Мәні терең."
Себебі мен жастарды қолдаймын.
Мұны үнемі айтып келемін.
Мемлекетіміздің келешегі – жастардың қолында.
Ол жәй ұран емес.
Бұл біздің басты саясатымыз.
Сондықтан келешекте де біз жастарды қолдаймыз.
Оларға жәрдем береміз.
"Әсіресе, дарынды жастарды қолдауымыз керек."
"Кеше ғана мұғалімдерге, ұстаздарға марапат табыстадым."
Өз сөзімде мұғалімдер бұл қоғамымыздың озық тұлғалары екенін айттым.
Олар дарынды жастарға білім беріп жатыр.
"Сондықтан жастарды да, оларды оқытып жатқан мұғалімдерді де мемлекет қолдайды."
Сонымен қатар мен кеше ғана ұстаздар қоғамымыздың басты кейіпкері болуы керек екенін айттым.
"Сондықтан оларға жәрдем беріп, ұстаздардың беделін, қоғамдағы мәртебесін көтереміз."
"Президент референдумда дауыс берді Жалпы айта кету керек, АЭС салу мәселесіне қатысты Президент республикалық референдум өткiзу туралы Жарлыққа осыдан бір ай бұрын қол қойған болатын."
Ал оған дейін халық арасында тиісті талқылаулар өткізілген еді.
"Риат Шони, Марат Диханбаев"
Мемлекет басшысы жалпыұлттық референдумда дауыс берді.
Бұл туралыАқорданың баспасөз қызметі хабарлайды.
"Қасым-Жомарт Тоқаев Президент орталығында орналасқан №211 референдум учаскесіне барып, АЭС құрылысына қатысты республикалық референдумда дауыс берді."
Мемлекет басшысы өз таңдауын жасағаннан кейін отандық бұқаралық ақпарат құралдарының өкілдері үшін брифинг өткізді.
"Президент, ең алдымен, референдум туралы пікір білдіріп, одан қандай нәтиже күтетінін айтты."
«Бүгін – тарихи күн.
Халқымыз АЭС салу мәселесіне қатысты дауыс беріп жатыр.
Референдум – тікелей демократияның өте тиімді тетігі.
"Халқымыз қандай шешім қабылдаса, мемлекетіміздің түпкі байламы да солай болады."
Нәтиже оң болады деп ойлаймын.
"Шын мәнінде, бұл – тағдыршешті оқиға."
"Сондықтан мен референдумды қолдаймын»,-деді Қасым-Жомарт Тоқаев."
"Одан кейін Президент «Референдум қорытындысы бойынша халқымыз АЭС салуды қолдаса, оның құрылысын қай ел жүргізеді?» деген сұраққа жауап берді."
-Бұл оңай мәселе емес.
"Үкімет талдау жасап, тиісті келіссөздер жүргізуге тиіс."
"Менің пікірімше, Қазақстанда ең озық технологиялары бар әлемдік компаниялардан құралған халықаралық консорциум жұмыс істеуі қажет."
"Қалғанын уақыт көрсетеді,-деді Мемлекет басшысы."
Журналистер Президенттен биыл көктемдегі алапат су тасқынынан кейін қандай қорытынды жасалғанын сұрады.
-Тиісті қорытынды жасалды.
Бірақ мұндай табиғат апаты бүкіл жер шарында орын алып жатқанына баса мән беруіміз керек.
Жақында ғана Орталық Еуропада алапат тасқын өтті.
Оның алдында АҚШ пен Вьетнамда дауыл болды.
Сондықтан мұндай апаттарды алдын ала болжау қиын.
"Дегенмен ондай жағдайға дайын болып, қажетті шаралар қабылдау маңызды."
Қазақстан ешкімнің көмегінсіз тасқынның салдарын еңсере алды.
Мұны ашық айту керек.
Біз адам және қаржы ресурстарын осы іске жұмылдырдық.
Үкімет пен әкімдер белсенді жұмыс істеді.
Оның нәтижесін көріп отырсыздар.
Алапат тасқын кезінде зардап шеккен азаматтар жаңа баспанамен қамтылды.
Мен бұған дейін ешкім назардан тыс қалмайды деп уәде бердім.
"Жалпы алғанда, біз бұл мақсатты орындадық,-деді Мемлекет басшысы."
"БАҚ өкілдері Қасым-Жомарт Тоқаевтан халықаралық додаларда жеңіске жеткен жастарды үнемі қолдап жүретінін атап өтіп, оның мәнін сұрады."
-Мәні терең.
Себебі мен жастарды қолдаймын.
Мұны үнемі айтып келемін.
Мемлекетіміздің келешегі – жастардың қолында.
Ол жәй ұран емес.
Бұл – біздің басты саясатымыз.
Сондықтан келешекте де біз жастарды қолдаймыз.
Оларға жәрдем береміз.
"Әсіресе, дарынды жастарды қолдауымыз керек."
"Кеше ғана мұғалімдерге, ұстаздарға марапат табыстадым."
Өз сөзімде мұғалімдер бұл қоғамымыздың озық тұлғалары екенін айттым.
Олар дарынды жастарға білім беріп жатыр.
"Сондықтан жастарды да, оларды оқытып жатқан мұғалімдерді де мемлекет қолдайды."
Сонымен қатар мен кеше ғана ұстаздар қоғамымыздың басты кейіпкері болуы керек екенін айттым.
"Сондықтан оларға жәрдем беріп, ұстаздардың беделін, қоғамдағы мәртебесін көтереміз,-деді Президент."
Сонымен қатар брифинг барысында «Қазіргі Үкіметтің жұмысына көңіліңіз тола ма?» деген сұрақ қойылды.
"-Менің ойымша, Үкімет белсенді жұмыс істеп жатыр."
Мемлекет басшысы ретінде қойған міндеттерімді орындауға тырысады.
Жұмысымыз өте қауырт.
Ол бұқаралық ақпарат құралдарына көріне бермеуі мүмкін.
Ақпараттарды жан-жақтан алып отырамын.
"Жалпы, мен көп оқитын адаммын."
Сондықтан елдегі барлық оқиғадан әрқашан хабардармын.
"Министрлердің және Үкіметтің жұмысында кемшін кетіп жатқан тұстар болса, әлбетте, ескертемін."
Жеті ай деген көп уақыт емес.
Үкімет мүшелері өздерін көрсетуі керек.
"Ең басты міндет – ел экономикасының дамуына серпін беретін мүмкіндіктерді іздеу,-деді Қасым-Жомарт Тоқаев."
"Мұнда бұқаралық ақпарат құралдары үшін брифингтер өткізіліп, референдум барысы жайлы жан-жақты ақпарат беріледі, деп хабарлайды24kz."
"Қуандық Танабас, тілші: - Орталық референдум комиссиясындағы баспасөз орталығы таңғы 07.00-ден өз жұмысын бастады.Ел бойынша референдум барысына қатысты негізгі ақпараттың барлығы осы баспаөз орталығына келіп түседі."
"Яғни, онлайн режимде осы уақытқадейін қанша азаматтың дауыс бергені, қай өңірде белсенділік басым екендігіне қатысты мәліметтердің барлығы осы баспасөз орталығына келіп түседі."
"Және мұнда журналистер үшін брифингтер өткізіліп, жан-жақты ақпарат таратылады."
Қазірдің өзінде баспасөз орталығында жұмыс істеп жатқан журналистердің қарасы көп.
"Олардың жұмыс істеп, ақпарат таратуы үшін барлық жағдайлар жасалған."
Енді рефрендумға байланысты кейбір негізгі ақпараттарға тоқтала кетейік.
Жалпы республика бойынша дауыс беруге арналған 10 323 учаске жұмыс істейтін болады.
Сондай-ақ шетелдегі Қазақстан елшіліктерінде бүгін 74 учаскеде дауыс беруге болады.
Мемлекет басшысы бірқатар кездесу өткізді.
Президент Қорғаныс министрінің орынбасары – Қарулы Күштері Әуе қорғанысы күштерінің бас қолбасшысы болып жаңадан тағайындалған Дәурен Қосановты қабылдады.
Кездесуде Мемлекет басшысы Әуе қорғанысы күштерін модернизациялау туралы бірқатар тапсырма берді.
"Бұдан кейін Қасым-Жомарт Тоқаев бұрынғы Сыртқы істер министрі Ерлан Ыдырысовты қабылдап, халықаралық күн тәртібі жөнінде пікір алмасты."
Ұстазы мықтының - ұстанымы мықты.
"Қандай мамандық иесі болмасын, бәрі де өз ұстазының алдынан өткен."
Ұлы тұлғалардың өзі мұғалімінің алдында шәкірт болып қала береді.
Бүгін ел педагогтарын кәсіби мерекесімен құттықтаған Президент осылай деді.
"Ұстаздарымыздың шәкірт тәрбиелеудегі тынымсыз еңбегі ешқашан ұмыт қалмайтынын жеткізіп, бір топ педагогқа «Қазақстанның еңбек сіңірген ұстазы» атағын тапсырды."
Алты алаштың басы қосылса – төрдегі орын ұстаздыкі.
Бүгін де мұғалімдер Ақорданың төріне жайғасты.
Себебі де ерекше.
Елдің ұстаздар қауымын кәсіби мерекелерімен Президенттің өзі құттықтады.
"Қасым-Жомарт Тоқаев, Қазақстан Республикасының Президенті: - Мұғалімнің мәртебесі қашанда бәрінен биік."
Ұлы тұлғалардың өзі ұстазының алдында шәкірт болып қала береді.
"Бір сөзбен айтсақ, барша жетістіктің бастауында ұстаз тұр."
Ұлттың болашағы – ұстаздың қолында.
Менің мақсатым ұстазды қоғамымыздың басты кейіпкері ретінде дәріптеу.
Себебі сіздер бала оқыту арқылы келешектің кірпішін қалайсыздар.
Қазақстанның дамыған ел болуына зор үлес қосып жүрсіздер.
Сіздердің табанды еңбектеріңіз ерекше құрмет пен жоғары марапатқа лайық.
Ұлтты тәрбиелеуде ұстаздардың еңбегі бүгінде орасан зор.
"Өз сөзінде Президент мұғалімдердің пандемия, су тасқыны кезінде де оқу үдерісін тоқтатпай, міндетін адал атқарып, елге жанашырлық танытқанын мысал етті."
Тағы мемлекет басшысы саналы ұрпақ тәрбиелеу ісіне ұстаздармен бірге ата-аналар да атсалысуы қажеттігін атады.
"Қасым-Жомарт Тоқаев, Қазақстан Республикасының Президенті: - Оқушыларды білімпаздыққа, отаншылдыққа, еңбекқорлыққа баулу қажет."
Әрине қазіргі заманда бұл оңай шаруа емес.
Соңғы кезде интернеттің теріс бағыттағы шырмауына түскен жастар көбейіп кетті.
Біз балаларды түрлі қатерден қорғай білуіміз керек.
Осыған байланысты нақты шаралар қабылданып жатыр.
Менің тапсырмаммен «Біртұтас тәрбие» атты арнайы бағдарлама дайындалды.
Бұл құжатта Ұлттық құрылтайда айтылған ұсыныс-пікірлер ескерілді.
Мектептерде ата-аналарды педагогикалық қолдау орталықтары ашылды.
Жалпы соңғы жылдары білім саласында оң өзгерістер орын алып жатыр.
Елде осы саладағы үздік мамандарды іріктеу жобасы жүзеге асырылуда.
Қазірдің өзінде бұл жобаға қатысқан 134 педагог мектеп директоры болып тағайындалған.
Бұдан бөлек білім бері инфрақұрылымы да жыл сайын жақсарып келеді.
"Мәселен, «Жайлы мектеп» ұлттық жобасы аясында келесі жылы 460 мыңнан астам балаға арналған 217 жаңа мектеп салу жоспарланған."
Олар заманауи талаптарға сай жабдықталған озық білім ошағы болады.
Мектептерде ерекше қажеттіліктері бар балалардың кедергісіз білім алуына да қолайлы жағдай жасалады.
"Қасым-Жомарт Тоқаев, Қазақстан Республикасының Президенті: - Аталған ауқымды жоба үш ауысымды мектептер мәселесін шешуге, қала мен ауыл мектептеріндегі білім алшақтығын азайтуға мүмкіндік береді."
"Бұдан бөлек, елімізде жыл сайын кемінде мың мектептің ғимаратына жаңғырту жұмыстары жүргізіледі."
Білім беру процесін цифрландыруға баса назар аударылады.
Барлық мектепті жылдамдығы жоғары интернетке қосу бойынша кешенді жұмыс қолға алынады.
Қосымша білім беруге ерекше мән беріледі.
Оның аясында үш миллионнан аса адамды қамту жоспарланып отыр.
Биыл отандық мектептердің оқушылары халықаралық олимпиадалардан 360-тан астам медаль жеңіп алды.
Бұл ұстаздарымыздың жанкешті еңбегі мен кәсібилігінің жемісі.
"Тағы айта кету керек, елде мұғалімдердің статусын көтеруге бағытталған ауқымды істер атқарылды."
Президент тапсырмасына сәйкес «Педагог мәртебесі туралы» арнайы заң қабылданды.
Бұл құжат ұстаздардың заңды мүддесі мен құқықтарын қорғауға ықпал етті.
"Мұғалімдер жалақысы едәуір артып, кәсіби қызметтеріне кедергі келтіретін артық міндеттерден босатылды."
"Қасым-Жомарт Тоқаев, Қазақстан Республикасының Президенті: - Осы заңға сәйкес «Қазақстанның еңбек сіңірген ұстазы» атағы енгізілді."
"Бұл жай атақ емес, мәртебелі мемлекеттік награда."
Оның иегеріне қомақты сыйақы беріледі.
Республика бойынша 46 мұғалім осы наградаға ие болды.
Сондай-ақ қазір ұстаздарға академиялық дәрежесіне сәйкес үстемеақы төленіп жатыр.
Халықаралық олимпиада жүлдегерлерін дайындаған мұғалімдерге қаржылай қолдау көрсетіледі.
"Педагог мамандығы бойынша оқып жатқан студенттердің шәкіртақысы 2,5 есе көбейді."
Биыл болашақ ұстаздарды даярлау үшін 16 мыңға жуық грант бөлінді.
Соның ішінде шамамен 1800 «Алтын белгі» иегері педагогика мамандығын таңдады.
Бұл өте жақсы үрдіс.
Ұстаздардың кәсіби мерекесі қарсаңында мемлекет басшысы Қасым-Жомарт Тоқаев Ақордаға жиналған мұғалімдерге білім беру ісіндегі аса үздік жетістіктері және елге сіңірген айрықша еңбектері үшін «Қазақстанның еңбек сіңірген ұстазы» атағын тапсырды.
Қошеметке бөленгендердің қатарында Мұқағали Мақатаев атындағы №140 гимназия директоры Сәния Тілеубай да бар.
Білікті педагогтың еңбек өтілі 42 жылға таяған.
Ал басқарып отырған білім ұясында бүгінде 154 мұғалім 2600-ден астам шәкіртті оқытуда.
"Сәния Тілеубай, М.Мақатаев атындағы №140 гимназия директоры: - Бұл керемет бақыт қой."
Қатты толқып тұрмын.
Қуаныштымын.
"Ақордаға келіп, Президент қолынан осындай марапат алу деген керемет құрмет."
Президентімізге үлкен Рахмет!
Ұстаздар лттың зияткерлік қуаты деді.
"Олай болатын болса, осы сөздерге лайықты болу үшін аянбай еңбектенуіміз керек."
Өйткені ұстаз шәкірт тәрбиелейді.
Ал шәкірт алдымызда отырған еліміздің ертеңгі азаматтары.
"Ғани Бейсембаев, ҚР Оқу-ағарту министрі: - Ұстазға беріліп жатқан үлкен атақ – бұл біздің мұғалімдеріміздің адал еңбегі мен маңдай терінің нәтижесі."
"Бұған дейін 46 педагогқа бұндай атақ берілген, оның қомақты сыйақысы бар 1000 АЕК."
Ал бүгінгі күні 24 мұғалімге беріліп отыр.
Бұл марапат Ақорда төрінде мемлекет басшысының жеке өзінің қолынан алу жалпы біздің елде мұғалімге деген құрметтің қандай деңгейде екендігін көрсетеді.
"Ұстаздық еткен жалықпас, үйретуден балаған."
Бұған білім саласының ардагері Күліш Төлеуханова дәлел бола алады.
Ұлағатты ұстаз зейнетке шықаннан кейін де 18 жыл бойы балаларды білім нәрімен сусындатқан екен.
Сүйікті ісі – шәкірт оқытумен жарты ғасыр бойы айналысқан білікті маман.
Бүгін ардагердің 50 жылдық еңбегі еленді.
"Күліш Төлеуханова, білім саласының ардагері: - Бұл ұстазға деген үлкен құрмет."
Өйткені біздің ұлтымыздың келбеті – ұстаз.
Мемлекетіміздің келешегі тек қана ұстаздардың қолында.
Кемел келешек үшін кемеңгер ұстаз керек деймін мен.
Әрине бұл жетістікке жетуім – шәкірттерім.
"Шәкірт әр ұстаздың бақыты, озық шәкірті – солардың жемісі."
Шәкірттердің жемісі – ұстаз еңбегінің жемісі.
Мұғалім – мектептің жүрегі.
Елдің  түкпір-түкпірінде еңбегі ерен ұстаздар жеткілікті.
Мемлекет басшысы алдағы уақытта олар да назардан тыс қалмайтынын айтты.
Себебі еңбек ешқашан елеусіз қалмайды.
"Қасым-Жомарт Тоқаев, Қазақстан Республикасының Президенті: - Ұстаздар әулетіне айрықша мән беріледі."
Бүгін мен білім беру ісінде 350 жыл еңбек өтілі бар Асылаевтар отбасы туралы мақаланы оқыдым.
Олар Абай облысында тұрады екен.
Мұндай өнегелі әулеттер елімізде көп деп ойлаймын.
Қазақ қашанда ұстазын ұлы тұлға ретінде көрген.
Себебі мұғалімнің еңбегі ең құнды еңбек.
"Ол адамның жүрегіне жол тауып, оған сенім, білім, болашаққа үміт сыйлайды."
"Қандай мамандық иесі болмасын, бәрі де өз ұстазының алдынан өткен."
"Сондықтан ұстаздар – қоғамның алтын діңгегі, болашақтың сәулетшілері."
"Риат Шони, Марат Диханбаев"
Қасым-Жомарт Тоқаев мұғалімдерді кәсіби мерекесімен құттықтады.
Бұл туралыАқорданың баспасөз қызметіхабарлайды.
"Қасым-Жомарт Тоқаев ұстаздар қауымын кәсіби мерекесімен құттықтап, аса жауапты әрі қастерлі міндетті абыроймен атқарып жүрген педагогтерге алғыс айтты."
Сонымен қатар еліміздегі оқу-ағарту саласын дамыту жолында жүзеге асырылып жатқан ауқымды жұмыстарға тоқталды.
«Менің тапсырмаммен «Педагог мәртебесі туралы» арнайы заң қабылданды.
Бұл құжат ұстаздардың заңды мүддесі мен құқықтарын қорғауға ықпал етті.
Қазір мұғалімдер мен тәрбиешілердің жалақысы айтарлықтай көбейді.
Олар негізгі қызметіне кедергі келтіретін артық міндеттерден босатылды.
Осы заңға сәйкес «Қазақстанның еңбек сіңірген ұстазы» атағы енгізілді.
"Бұл – жай атақ емес, мәртебелі мемлекеттік награда."
Оның иегеріне қомақты сыйақы беріледі.
Республика бойынша 46 мұғалім осы наградаға ие болды.
Сондай-ақ қазір ұстаздарға академиялық дәрежесіне сәйкес үстемеақы төленіп жатыр.
Халықаралық олимпиада жүлдегерлерін дайындаған мұғалімдерге қаржылай қолдау көрсетіледі.
"Педагог мамандығы бойынша оқып жатқан студенттердің шәкіртақысы 2,5 есе көбейді."
Биыл болашақ ұстаздарды даярлау үшін 16 мыңға жуық грант бөлінді.
Соның ішінде шамамен 1800 «Алтын белгі» иегері педагогика мамандығын таңдады.
"Бұл – өте жақсы үрдіс»,-деді Мемлекет басшысы."
"Қасым-Жомарт Тоқаев елімізде білім саласындағы үздік мамандарды, яғни нағыз көшбасшыларды іріктеу жобасы жүзеге асырылып жатқанына тоқталды."
Қазірдің өзінде аталған жобаға қатысқан 134 педагог мектеп директоры болып тағайындалған.
"Бұдан бөлек, Президент білім сапасын арттыру, балаларды үйлесімді және жан-жақты дамыту үшін мемлекет тарапынан қолға алынған жүйелі шараларға назар аударды."
««Жайлы мектеп» ұлттық жобасы аясында келесі жылы 460 мыңнан астам балаға арналған 217 жаңа мектеп салу жоспарланған.
Олар заманауи талаптарға сай жабдықталған озық білім ошағы болады.
Мектептерде ерекше қажеттіліктері бар балалардың кедергісіз білім алуына қолайлы жағдай жасалады.
"Аталған ауқымды жоба үш ауысымды мектептер мәселесін шешуге, қала мен ауыл мектептеріндегі білім алшақтығын азайтуға мүмкіндік береді."
"Бұдан бөлек, елімізде жыл сайын кемінде мың мектептің ғимаратына жаңғырту жұмыстары жүргізіледі."
Білім беру процесін цифрландыруға баса назар аударылады.
Барлық мектепті жылдамдығы жоғары интернетке қосу бойынша кешенді жұмыс қолға алынады.
Қосымша білім беруге ерекше мән беріледі.
Оның аясында үш миллионнан аса адамды қамту жоспарланып отыр.
Биыл отандық мектептердің оқушылары халықаралық олимпиадалардан 360-тан астам медаль жеңіп алды.
"Бұл – ұстаздарымыздың жанкешті еңбегі мен кәсібилігінің жемісі»,-деді Мемлекет басшысы."
"Президент ұлағатты ұстаздар тұтас ұлтты тәрбиелейтінін атап өтіп, жастардың бойына адал азаматқа тән қасиеттерді сіңіру өте маңызды екенін жеткізді."
"«Оқушыларды білімпаздыққа, отаншылдыққа, еңбекқорлыққа баулу қажет."
"Әрине, қазіргі заманда бұл оңай шаруа емес."
Соңғы кезде интернеттің теріс бағыттағы шырмауына түскен жастар көбейіп кетті.
Біз балаларды түрлі қатерден қорғай білуіміз керек.
Осыған байланысты нақты шаралар қабылданып жатыр.
Менің тапсырмаммен «Біртұтас тәрбие» атты арнайы бағдарлама дайындалды.
Бұл құжатта Ұлттық құрылтайда айтылған ұсыныс-пікірлер ескерілді.
"Мектептерде ата-аналарды педагогикалық қолдау орталықтары ашылды», деді Мемлекет басшысы."
Қасым-Жомарт Тоқаев саналы ұрпақ тәрбиелеу ісіне ұстаздармен бірге ата-аналар да атсалысуы қажет деп санайды.
"Бұл орайда, Президент мұғалімдердің пандемия, су тасқыны кезінде оқу үдерісін тоқтатпай, міндетін адал атқарып, елге жанашырлық танытқанын мысал етті."
«Мұғалімнің мәртебесі қашанда бәрінен биік.
Ұлы тұлғалардың өзі ұстазының алдында шәкірт болып қала береді.
"Бір сөзбен айтсақ, барша жетістіктің бастауында ұстаз тұр."
Ұлттың болашағы – ұстаздың қолында.
Менің мақсатым – ұстазды қоғамымыздың басты кейіпкері ретінде дәріптеу.
Себебі сіздер бала оқыту арқылы келешектің кірпішін қалайсыздар.
Қазақстанның дамыған ел болуына зор үлес қосып жүрсіздер.
"Сіздердің табанды еңбектеріңіз ерекше құрмет пен жоғары марапатқа лайық»,-деді Президент."
"Мемлекет басшысы Қазақстанның түкпір-түкпірінде еңбегі ерен мұғалімдер жеткілікті екенін атап өтіп, алдағы уақытта олар да назардан тыс қалмайтынын айтты."
«Ұстаздар әулетіне айрықша мән беріледі.
Бүгін мен білім беру ісінде 350 жыл еңбек өтілі бар Асылаевтар отбасы туралы мақаланы оқыдым.
Олар Абай облысында тұрады екен.
"Мұндай өнегелі әулеттер елімізде көп деп ойлаймын»,-деді Қасым-Жомарт Тоқаев."
Жиын соңында Мемлекет басшысы білім беру ісіндегі аса үздік жетістіктері және Қазақстан Республикасына сіңірген айрықша еңбегі үшін бір топ педагогке «Қазақстанның еңбек сіңірген ұстазы» атағын тапсырды.
"Іс-шарада Қостанай қаласындағы Ыбырай Алтынсарин атындағы мамандандырылған мектеп-гимназия-интернатының мұғалімі Ағыбай Нұғыманов, Ақтөбе қаласындағы Әлімхан Ермеков атындағы №23 орта мектеп-лицейінің мұғалімі Наталья Пеннер сөз сөйледі."
Мемлекет басшысы Тәжікстан Президенті Эмомали Рахмонмен телефон арқылы сөйлесті.
Бұл туралыАқорданың баспасөз қызметіхабарлайды.
"Президенттер қазақ-тәжік қатынастарының қарқынды дамып келе жатқанын атап өтіп, сауда-экономикалық және мәдени-гуманитарлық салалардағы ынтымақтастықты одан әрі кеңейту перспективасын талқылады."
"Әңгімелесу барысында жоғары деңгейде, соның ішінде Қазақстан Президентінің биыл тамыз айында Тәжікстанға жасаған мемлекеттік сапары аясында қол жеткізілген уағдаластықтарды сапалы түрде жүзеге асыру мәселесіне айрықша мән берілді."
"Қасым-Жомарт Тоқаев Эмомали Рахмонды туған күнімен құттықтап, бауырлас тәжік халқының игілігі үшін атқарып жатқан жауапты мемлекеттік қызметінде жаңа белестерді бағындыра беруіне тілектестік білдірді."
Мемлекет басшысы Тәжікстан Президентінің екіжақты байланыстарды нығайтуға қосқан үлесін жоғары бағалайтынын жеткізді.
"Тараптар мемлекетаралық ықпалдастықты достық, стратегиялық серіктестік және одақтастық рухында ілгерілетуге ниетті екенін растады."
Бүгін елде Мұғалімдер күнін атап өтуде.
"Бұл дата 5 қазанда әлемнің 100-ден астам елінде атап өтілетін Дүниежүзілік мұғалімдер күнімен сәйкес келеді, деп хабарлайды24kz."
Халықаралық мерекені тойлау күні сонау 1966 жылы Парижде өткен мұғалімдердің мәртебесі туралы арнайы үкіметаралық конференцияда бекітілген.
Шара нәтижесінде ЮНЕСКО мен Халықаралық ұйым өкілдері «Мұғалім мәртебесіне қатысты ұсыныстарға» қол қойды.
"Кәсіби мерекеде ұстаздар мен тәрбиешілерге құрмет кұрмет көрстетіліп, мерекелік шаралар ұйымдастырылады."
Елордада судьялар слеті өтті.
"ІХ (9) съезге барлық аймақ судьялары, орталық және жергілікті мемлекеттік органдардың өкілдері жиналды."
Сондай-ақ шетелдік сарапшылар да келді.
"Келелі кеңеске Мемлекет басшысы Қасым-Жомарт Тоқаев қатысып, заң мен тәртіп үстемдігі жайында сөз қозғады."
"Судьяларға халықтың қорғаны болу керектігін еске салып, сала серпілісіне қатысты бірқатар ұсыныс айтты."
Әділдік һәм адалдық.
"Құлқы үшін емес, халқы үшін төрелік ететін билер ежелден ел ішінде абыройлы."
Қазір де қалың қараша соттан осы екі қағиданы талап етеді.
"Сенім үдесінен шындықты аттамайтын, жамандықты жақтамайтын сертіне сақ судьялар ғана шыға алады."
Сол үшін Қасым-Жомарт Тоқаев сөзін әділдіктен бастады.
"Президент сот залын тастап, Тәуелсіздік сарайына жиналған 500-ге жуық маманға халықтың қорғаны болу керегін айтты."
"Қасым-Жомарт Тоқаев, Қазақстан Республикасының Президенті: - Әділ сот мемлекеттің тірегі, сондықтан сот билігі қашанда абыройлы әрі мінсіз болуға тиіс."
Заң мен Тәртіп – әділетті қоғамның негізгі өлшемі.
"Бұл заң алдында бәрі бірдей, тең құқылы деген сөз."
"Сол себепті, сот органдары азаматтардың басты қорғаны болуы керек."
"Елде заң үстемдігі орнаса, халықтың билікке деген сенімі нығаяды."
Мұндағы мамандардың басы сирек қосылады.
Судьялар слеті төрт жылда бір рет өтеді.
"Сол үшін саланың толғақты түйіні де, түйіткілі де осы отырыста жан-жақты шешілу керек."
"Жалпы, сот процесі жыл сайын жетілдіріліп келеді."
Әсіресе кейінгі жылдары кешенді реформалау жүргізілді.
Жеткен жетістік те аз емес.
"Қасым-Жомарт Тоқаев, Қазақстан Республикасының Президенті: - Елімізде Конституциялық сот құрылды."
Сот жүйесінің институционалдық дербестігі нығайды.
Сала бюджетін басқару құзыреті Сот әкімшілігіне берілді.
Күштік құрылымдар судьяларға қысым көрсетпеуі үшін тиісті шаралар қабылданды.
"Жоғарғы Соттың судьялары Конституцияда көрсетілген жаңа тәртіп бойынша сайланатын болды, яғни оларды Сенат баламалы негізде таңдайды."
Алқа билер тәжірибесі кеңінен қолданыла бастады.
Қазір оларды іріктеу жұмысы цифрлық жүйеге толық көшкен.
Келер жылы кассациялық сот жұмысын бастайды Салаға енген өзгерістер азаматтар мен кәсіпкерлердің құқығын тиімді қорғауға мүмкіндік береді.
Бүгінде сот істерінің жартысынан астамы азаматтар мен бизнестің пайдасына шешіліп жатыр.
Президент мұны жақсы үрдіске балады.
Тек бұған тоқмейілсуге болмайды.
Кезегін күтіп тұрған шаруа шаш етектен.
Соның бірі кассациялық тәртіппен шағымдану мүмкіндігі.
Бұл қадам Жоғарғы Соттың жүктемесін азайтпақ.
Тиісінше олар негізгі қызметіне алаңсыз кірісе алады.
"Қасым-Жомарт Тоқаев, Қазақстан Республикасының Президенті: - Биыл шілде айында қылмыстық, азаматтық және әкімшілік істер бойынша жеке-жеке кассациялық сот құруды қарастыратын заңға қол қойдым."
Олар өз қызметіне келесі жылдың 1 шілдесінен бастап кіріседі.
Қазір оған қажетті дайындық жұмыстарын жүргізу маңызды.
Кассациялық соттардың кадрлық құрамы тәжірибелі судьялардан жасақталуы керек.
"Кассациялық соттардың дербестігі азаматтарымыздың сот төрелігіне қол жеткізуіне мол мүмкіндік беріп, инвестиция тартуға, бизнес жүргізуге оңтайлы жағдай жасайды."
"Жиында болған мамандар бұл сөзді қуаттап, жауапкершілікті күшейтудің маңызы зор деді."
"Мұндай бастамалар сотқа деген сенімді күшейтіп, судьяның біліктілігін арттырады."
Шымкент қаласы сотының судьясы Судья іс қарау барысында заңды өрескел бұзатын болса Жоғарғы кассациялық судья оның қай заңды не үшін бұзғанын.
Қасақана немесе білместіктен бұзғанын анықтап жазу керек.
"Сонымен қатар, судьяның материалдық, әлеуметтік қамтамасыз етуін жоғарлатады."
Ашықтық сенімді күшейтеді Дүйім жұрт сот процессімен биыл етене таныса бастады.
"Тұңғыш рет сот тікелей эфирде көрсетіліп, млндаған адам судьялар әділдігін бақылай алды."
"Оған қоса, прокурорларға сенім күшейіп, адвокаттардың танымалдығы артты."
Президент мұны бұрын-соңды болмаған жаңашылдық деп атады.
"Қасым-Жомарт Тоқаев, Қазақстан Республикасының Президенті: - Судьялар мен айыптаушыларға қойылатын талап күшейді."
Сотқа қатысушы тараптар ашық сот алаңында өз ойларын еркін жеткізе алады.
Барлық сот отырысында осындай жоғары стандарт болуы керек.
Сотты онлайн өткізудің тағы бір ұтымды тұсы бар.
Азаматтардың құқықтық сана-сезімі өзгеріп келеді.
Заңгер мамандығына деген қызығушылық артты.
Жастар заң саласындағы мамандарды үлгі тұта бастады.
Халықаралық сарапшылар Қазақстан сотындағы цифрландыруды жоғары бағалайды.
"Соңғы технологиялар азаматтардың сот процесіне қатысуын айтарлықтай жеңілдетіп, ашықтықты қамтамасыз етіп жатыр."
Арнайы ақпараттық жүйе қалыптасты.
Судьялар сол арқылы басқа соттардың шешімдерімен таныса алады.
"Лейла Зейнашева, Астана қаласының мамандандырылған ауданаралық сотының төрағасы: - Ел бойынша барлық сот практикасы жинақталған сандық көмекші бар."
Бұл судьяларға халықаралық заңнама нормаларын біркелкі қолдануға мүмкіндік береді.
Сот ісін жүргізуді жеңілдетеді.
"Қасым-Жомарт Тоқаевтың айтуынша, бұл әділ сот актілерін қабылдауға мүмкіндік беретін ұтымды тәсіл."
Енді осы жұмысты әрі қарай жеделде түсу керек.
"Қасым-Жомарт Тоқаев, Қазақстан Республикасының Президенті: - Деректер сот процесіне қатысатын тараптың бәріне қолжетімді болуы керек."
Сол кезде әркім өзіне қатысты істің нәтижесін бағамдай алады.
Бұл бастама сотта қаралатын дау-дамайды азайтады.
"Жұрт та босқа арызданып, шағымдана бермейді."
"Жалпы, сот ісін жеңілдету – маңызды міндет."
Ол үшін озық технология мен жасанды интеллектіні кеңінен пайдаланған жөн.
"Сот саласына жасанды интеллект енгізіледі Айтпақшы, жасанды интеллект те сот процесін жеделдетуге көмектесіп жатыр."
"Мамандардың сөзінше, адами фактор азайып, маңызды құжаттарды қабылдауға роботтар атсалысып жатыр."
"Ұлдана Сүлейменова, Астана қалалық әкімшілік құқық бұзушылық істер жөніндегі мамандандырылған ауданаралық сотының судьясы: - Әкімшілік құқықбұзушылық туралы істеп бойынша, тез арада қарау өтініштері түскен кезде, робот ол істерді автоматты түрде тіркеп, хаттамадағы мәліметтерді қаулыға аударып, тез арада қаулыны шығаруға ықпал етеді."
Бұрынғы кезде 5-6 адам кеңседен 3-4 күнде тіркелетін іс қазір роботпен бір минутта тіркеледі.
Судьяларға қойылатын талап күшейтіледі Қасым-Жомарт Тоқаев сот мамандарын іріктеу және құзыретін күшейтуге баса мән беру қажет екенін жеткізді.
"Президенттің айтуынша, Жоғары сот кеңесі дербес әрі кәсіби судьялар корпусын қалыптастырудың кепілі болуға тиіс."
"Қасым-Жомарт Тоқаев, Қазақстан Республикасының Президенті: – Жалпы, судьялар адалдықтың, дербестіктің және әділдіктің жарқын үлгісі болуы керек."
Сондықтан судьялардың этикалық нормаларды сақтауы ерекше маңызды.
Жаңа өзгерістерге сай енді сот ісін қарау кезіндегі барлық өрескел қателікті қазылар қауымы тексереді.
Бұл – соттардың тәртіптік жауапкершілігін күшейтуге бағытталған жаңа тәсіл.
"Бекзат Аманов, тілші: - Отырыста судьялардың жаңа Әдеп кодексін қабылдау туралы ұсыныс болды."
Бастама Мемлекет басшысынан қолдау тапты.
Алаш ардақтысы Міржақып Дулаттан қалған мынадай тәмсіл бар.
"Халықтың тілін, тұрмысын, тынысын білмейтін сот сот емес, сор."
"Сол үшін судьяларды қатаң іріктеп, жауапкершілігіне жүк қосу құптарлық іс дейді мамандар."
"Ең бастысы, жаңа талап пен міндеттер судьялардан да қолдау тапты."
"Бекзат Аманов, Асхат Қарақойшиев"
Мемлекет басшысы Қазақстан Судьяларының IX съезі алаңында Халықаралық сот әкімшілігі қауымдастығының президенті Луис Пальмамен кездесті.
Әңгімелесу барысында елдегі сот реформасының өзекті мәселелері талқыланды.
Президент Қазақстанда сот әкімшілігінің жаңа жүйесі құрылғаннан кейін соттардың дербестігі нығая түскенін атап өтті.
"Ал Луис Пальма Қазақстанның сот жүйесін басқарудағы жаңа өзгерістерді жоғары бағалап, Халықаралық сот әкімшілігі қауымдастығының басқа мүшелері біздің еліміздің тәжірибесін зерделеуі қажет екенін айтты."
Елімізде судьялардың жаңа Әдеп кодексі қабылданады.
"Қазақстан Судьяларының тоғызыншы съезіне қатысып, сөз сөйлеген Мемлекет басшысы осы бастаманы қолдады."
"Құжат соттардың тәртібіне қатысты жоғары стандарттарды бекітіп, сот жүйесіне қоғамның сенімін нығайта түседі."
Қасым-Жомарт Тоқаев сот мамандарын іріктеу және құзыретін күшейтуге баса мән беру керектігін айтты.
"Жалпы, судьялар адалдықтың, дербестіктің және әділдіктің жарқын үлгісі болуы тиіс."
Сондықтан судьялардың этикалық нормаларды сақтауы ерекше маңызды.
"Жаңа өзгерістерге сай,, енді сот ісін қарау кезіндегі барлық өрескел қателікті қазылар қауымы тексереді."
"Бұл – соттардың тәртіптік жауапкершілігін күшейтуге бағытталған жаңа тәсіл, – деді Президент."
Онлайн режимде көрсетілетін сот отырыстары тиімділігін дәлелдеді.
Судъялардың  9-шы съезінде Президент Қасым-Жомарт Тоқаев осылай деді.
«Осындай тәсілмен екі сот процесі өтті.
Сот істері миллиондаған адамның көз алдында мейлінше ашық жүргізілді.
Мұндай қадам жұрттың сот жүйесіне сенімін нығайта түсті деуге болады.
"Бұл – әрине, бұрын-соңды болмаған жаңашылдық», – деді Мемлекет басшысы өз сөзінде."
"Президент сол себептен судьялар мен айыптаушыларға қойылатын талап күшейетінін айтып, барлық сот отырысында жоғары стандарт болуы керектігін жеткізді."
"Қасым-ЖомартТоқаев, ҚазақстанРеспубликасынңПрезиденті -Соттыонлайнөткізудіңтағыбірұтымдытұсыбар.Азаматтардыңқұқықтықсана-сезіміөзгеріпкеледі.Заңгермамандығынадегенқызығушылықартты.Жастарзаңсаласындағымамандардыүлгітұтабастады.Мұныңбәріқоғамдакәсібимаманболуқұндылығындәріптеугемүмкіндікбереді.Жалпысоттыонлайнөткізужұрттыңқұқықтықмәдениетінкөтеругеоңәсеретуде.Бұл–еліміздеЗаңменТәртіпқағидатынорнықтыратынтиімдітәсіл."
Шұғыл және сараптамалық ақпаратпен дер кезінде алмасу өңірлік қауіпсіздікке төнетін қауіптер мен сын-қатерлерге қарсы тұру қабілетін арттыра түсуге және елдеріміздің ұлттық мүдделерін қорғау үшін үйлестірілген тәсілдерді дайындауға ықпал етеді.
"Бүгін Президент ТМД елдері қауіпсіздік органдары мен арнаулы қызметтері басшыларымен кездесіп, осылай деді."
"Қасым-Жомарт Тоқаев бұл кездесудің қорытындысы халықаралық қауіпсіздікті қамтамасыз ету саласындағы ынтымақтастықты нығайтуға септігін тигізіп, Достастық мемлекеттерінің арнаулы қызметтері арасындағы өзара ықпалдастықты одан әрі дамытуға оңтайлы жағдай жасайтынына сенім білдірді."
"Айта кету керек, бүгін елордада ТМД елдері қауіпсіздік органдары мен арнаулы қызметтері басшылары кеңесінің 55-ші отырысы өтеді деп жоспарланған."
Президент барлық деңгейдегі мәслихаттар депутаттарының II республикалық форумында сөз сөйледі.
Бұл туралы Ақорданың баспасөз қызметі хабарлайды.
"Президент Қасым-Жомарт Тоқаев өз сөзінде мәслихаттың мемлекеттік биліктің өте маңызды тармағы екенін атап өтіп, 2022 жылы референдум арқылы Конституцияға маңызды өзгерістер енгізілгеніне, соның нәтижесінде Парламенттің рөлі айтарлықтай күшейгеніне, жалпы билік институттарының жұмысын жетілдіру үшін нақты шаралар қабылданғанына назар аударды."
Президент депутаттардың өкілді билік функциясын халықтың сеніміне сай жоғары деңгейде атқаруына қажет бірнеше мәселеге тоқталды.
"Қасым-Жомарт Тоқаев, ең бірінші кезекте, мәслихат депутаттарының біліктілік деңгейін жоспарлы түрде арттыру керек деп санайды."
"Мемлекет басшысының пікірінше, мәслихаттардың жергілікті экономикалық саясатқа ықпалын арттыра түсу мәселесіне айрықша мән берген жөн."
"Бұдан бөлек, Президент саяси партиялардың қоғамдағы өзекті мәселелерді шешуге бағытталған жобалары мен бастамаларына тоқталып, көктемгі алапат су тасқыны кезінде бекем бірліктің үлгісін көрсеткен партиялардың, өзін-өзі ұсынған депутаттардың азаматтық белсенділігіне оң баға берді."
"Сонымен қатар Мемлекет басшысы ауыл, аудан және облыстық маңызы бар қала әкімдерін тікелей сайлау жүйесі елімізде жаңа саяси ахуалдың қалыптасуына жол ашқанын атап өтті."
"Президент бірнеше күннен кейін өтетін жалпыұлттық референдумның маңызына тоқталып, оған «Халық үніне құлақ асатын мемлекет» тұжырымдамасының жарқын көрінісі деп баға берді."
"Мемлекет басшысы сөзін қорытындылай келе, демократия үздіксіз жүретін үдеріс екеніне айрықша назар аударды."
"Президенттің пікірінше, әлемдегі кез келген табысты демократиялық қоғам айналасына бей-жай қарамайтын азаматтардың арқасында ғана дамиды, өміршең болады."
"Бұл ретте Қасым-Жомарт Тоқаев келер ұрпаққа қажетті жағдай жасау ортақ парызымыз екеніне назар аударып, балалардың қауіпсіздігін қамтамасыз ету, құқықтарын қорғау, олардың жан-жақты дамыту мемлекеттік саясаттың ең басты басымдығы болып қала беретінін жеткізді."
"Сонымен қатар Президент бақытты балалықтың негізі отбасы институты екеніне тоқталып, ата-аналарды тәрбие мәселесіне салғырт қарамауға шақырды."
"Әсіресе, ұрпақтың цифрлық дүниелерге тәуелді болуы мен виртуалды әлемге шектен тыс құмартуы нағыз дертке айналып бара жатқанына алаңдаушылық білдіріп, керісінше, оларға ел ішіндегі шынайы қаһармандарды насихаттау қажет екенін айтты."
"Сонымен қатар Мемлекет басшысы қоғамда тазалық мәдениетін қалыптастырудың, Заң мен Тәртіп үстемдігін орнатудың маңыздылығы жөнінде пікір білдірді."
"Жиында Қазақстан Республикасы Парламент Мәжілісінің төрағасы Ерлан Қошанов, Мәжіліс депутаттары Юлия Кучинская, Ринат Зайытов, «Қазатомпром» ҰАК» АҚ ядролық отын циклі жөніндегі басқарушы директоры Әсет Махамбетов, Атырау облыстық мәслихатының депутаты, «Жылыоймұнайгаз» мұнай-газ өндіру басқармасы бастығының орынбасары Сырымбек Сәрсембаев, Қарағанды облыстық маслихатының депутаты, кеншілердің «Қорғау» кәсіподағының төрағасы Евгений Буслаев сөз сөйледі."
"Мемлекет басшысы бүгін барлық деңгейдегі мәслихаттар депутаттарының ІІ республикалық форумына қатысып, маңызды мәселелерге тоқталды, деп хабарлайды24kz."
"Атап айтқанда, реформаға дейін саяси партиялардың түрлі санаттағы азаматтармен етене жұмыс істемегенін еске салды."
Ал заңмен талап етілгеннен кейін партиялық тізімде жастарға арнайы квота бөлінді.
Қазір олар мінберлерден өзекті мәселелерді батыл көтеріп жүр.
Президент саяси реформалардың билік тармақтарының жұмысын жетілдіре түскенін атап өтті.
Мәселен облыстық мәслихат сайлауы аралас жүйе арқылы өтеді.
Ал аудандық депутаттар тек мажоритарлық тәсілмен сайланады.
Алты саяси партияның өкілдері де депутат мандатына ие болды.
Қазір мәслихат мүшелерінің оннан бірі ғана – партиялық тізіммен келген депутаттар.
Қалғаны – түгел бір мандатты округтен сайланған азаматтар.
Сондай-ақ өзін өзі ұсынған 434 азаматтың депутат атанғанын баса айтты.
Қасым-Жомарт Тоқаев бұл қадамның еліміздің демократиялық жолмен дамуына зор серпін береріне сенім білдірді.
Мемлекет басшысы Корея Республикасының президентіне құттықтау жеделхатын жолдады.
"Қасым-Жомарт Тоқаев Юн Сок Ёл мен корей халқын Ұлттық күнімен құттықтап, таңғы шық елін экономикалық және технологиялық дамуда зор жетістіктерге қол жеткізген мемлекет ретінде атап өтті."
"Екі ел арасындағы қарым-қатынас стратегиялық серіктестік рухында нығайып келе жатқанына тоқталып, дәстүрлі достық пен берік байланысқа негізделген қазақ-корей ықпалдастығы халықтардың игілігі үшін одан әрі жандана беретініне сенім білдірді."
"Сондай-ақ, Корея Республикасы Президентінің жауапты қызметіне толағай табыс, достас корей халқына құт-береке тіледі."
Мемлекет басшысы Қасым-Жомарт Тоқаев V Дүниежүзілік көшпенділер ойындарына атсалысқан азаматтарды мемлекеттік наградалармен марапаттады.
"Олдардың қатарында жүлдегерлер, жаттықтырушылар, сондай-ақ халықаралық спорт шарасын ұйымдастыруға және өткізуге ерекше үлес қосқан жандар бар."
"Атап айтқанда, 1 адам «Парасат» орденінің және 7 азамат «Құрмет» орденінің кавалері атанды."
"«Ерен еңбегі үшін» медалі 85, ал «Шапағат» медалі 5 адамға берілді."
"Қасым-Жомарт Тоқаев қазақстандықтардың және жеке өзінің атынан Си Цзиньпин мен қытай халқын ҚХР-дың құрылғанына 75 жыл толуымен құттықтады, деп хабарлайды Ақорданың баспасөз қызметі."
Мемлекет басшысы құттықтау жеделхатында ел бірлігі мен тұтастығының бірегей нышаны саналатын бұл күннің орны ерекше екеніне тоқталды.
"Сонымен қатар Қытайды әлемдегі көшбасшы, әрі жаһандық орнықты дамуға, халықаралық тұрақтылық пен қауіпсіздікті қамтамасыз етуге зор үлес қосып отырған қуатты мемлекет ретінде атап өтті."
Президент Қазақстан мен Қытай арасындағы сан қырлы ынтымақтастық стратегиялық серіктестік рухында қарқынды дамып келе жатқанына назар аударды.
Екі елдің мызғымас достық пен тату көршілікке негізделген байланысы қос халықтың игілігі жолында ұдайы нығая беретініне сенім білдірді.
"Қасым-Жомарт Тоқаев Си Цзиньпиннің аса жауапты қызметіне толайым табыс, ал достас қытай халқына бақ-береке тіледі."
Бұрын-соңды болмаған геосаяси тұрақсыздық жағдайында дипломатия шешуші рольге ие болды.
Сындарлы диалогқа тың серпін беруі үшін әлемге өзгеріс керек.
"Қасым-Жомарт Тоқаев «Еуразия кеңістігіндегі орнықты даму және қауіпсіздік» атты конференцияда осылай деп, жаһан саясатындағы өзекті мәселелерге қатысты пікірін білдірді."
Сондай-ақ елдегі ауқымды өзгерістерді жіпке тізді.
Қазақстан мен Ресей арасындағы достық байланысты нығайтуда білім саласының маңызы зор деді.
"Президенттің айтуынша, қазір солтүстіктегі көршімізде 60 мыңнан астам қазақстандық студент оқиды."
Мемлекет басшысының сөзін қатысушылар да қуаттады.
Ал Ресей Президентінің көмекшісі Владимир Мединский конференция қатысушыларына Владимир Путиннің сәлемін жеткізді.
"Айта кетейік, жиынға көрнекті ғалымдар, дипломатиялық қызмет ардагерлері, мемлекеттік орган басшылары, саясаттанушылар мен жастар ұйымдарының өкілдері қатысты."
"Қазақстандық оқушылар робототехникадан үш дүркін әлем чемпионы атанып, рекорд жасады, деп хабарлайды24kz."
Олар 190 елдің арасынан басты жүлдені жеңіп алды.
Грекияда робототехникадан ең ірі чемпионат өз мәресіне жетті.
"«Біз жарыста топ жарып, еліміздің жүлде қоржынын алтын медальмен толықтырдық», - деді құраманың жаттықтырушысы Асылбек Мұрзахметов."
Жаһандық челленджде Қазақстан құрамасы үшінші жыл қатарынан өзінің чемпиондық атағын ешкімге бермей келеді.
"Қазақстан 2022 жылы Женевада, 2023 жылы Сингапурде жеңіске жеткен болатын."
Бүгін еңбек күні.
Қыркүйектің соңғы жексенбісі Қазақстанның дамуына еңбегі сіңген түрлі саладағы мамандарға құрмет көрсетіледі.
Бүгінде Еңбек және әлеуметтік қорғау министрлігі еңбек нарығын дамытудың 2024-2029 жылдарға арналған тұжырымдамасын әзірледі.
"Құжат аясында сапалы жұмыс орындарын көбейтіп, жұмысшыларға қауіпсіз әрі қолайлы жағдай жасалады."
"Ал 2025 жыл мемлекет басшысының жарлығымен ""Жұмысшы мамандықтар жылы"" деп жарияланды."
Бұл да еңбекқорлық пен кәсіпқойлық құндылықтарын нығайтуға ықпал етеді.
Жалпы еңбек күні әлемнің 100-ден астам елінде аталып өтеді.
Дүниежүзілік сауда ұйымының Женевадағы штаб-пәтерінде Қазақстанның Ұйымға мүше болған 9 жыл ішіндегі сауда саясатына алғашқы шолу жасалды.
"Ұйымға мүше елдер: «Қазақстан барлық міндеттемелерін сәтті орындап шықты», – деп атап өтті."
"Еліміздің сауда-экономикалық саясатын, ашықтығы мен халықаралық стандарттарға сәйкестігін жоғары бағалады."
Қазақстанның сауда саясатына алғашқы шолу барысында ДСҰ-ға мүше елдер елімізді жылы қабылдады және оның ұйым қызметіндегі белсенді рөлін атап өтті.
30-дан астам мемлекет Қазақстанның сауда саясатын және еліміздің көпжақты сауда жүйесін нығайтуға қосқан елеулі үлесін жоғары бағалады.
Осы елдердің ДСҰ жанындағы тұрақты өкілдері еліміздің экономиканы әртараптандыру және сауда-экономикалық реформалар жүргізудегі ерік-жігерін ерекше атап өтті.
"Олар Қазақстанның тауар жеткізу тізбегін қалпына келтірудегі және ашықтықты арттырудағы басты рөліне, сондай-ақ жаһандық саудадағы тұрақтылығына және сауданы жеңілдету реформаларына тоқталды."
"Қайрат Төребаев, ҚР Сауда және интеграция вице-министрі: - Қазақстан ДСҰ-ның мүшесі ретінде 2015 жылда кірді.Содан бері біз үлкен шараларды атқардық."
"Мысалы,министрлік конференцияны өткіздік."
Енді тұңғыш рет осы9жылдың ішінде Қазақстанданның сауда саясатына шолуын өткізіп жатырмыз.
"30 мемлекет Қазақстанданды қолдап, өз жылы сөздерің лебіздерің бізге білдірді."
Негізгі көтерілген мәселелер ол Қазақстананның экономика реформалары және осы сауданы онтайландыру жөніндегі  жұмыстарды аса атап өтті.
"Қазақстанның басты жетістіктерінің қатарында кедендік процестерді толық цифрландыру, оның ішінде экспорттық-импорттық транзакциялардың «Бір терезе» жүйесі және БҰҰ негізінде Сауда және даму жөніндегі конференциясымен серіктестікте әзірленген АСТАНА-1 платформасын енгізу және кедендік деректердің автоматтандырылған жүйесі бар."
Сондай-ақ еліміздің «KEDEN» жаңа ақпараттық тұғырнамасын әзірлеу арқылы жаңғырудың келесі кезеңіне сәтті қадам басып келе жатқаны айтылды.
"София Боза, Чилидің ДСҰ жанындағытұрақты өкілі: - Біз Қазақстанның ДСҰ-ға кіргеннен бергі экономикалық инвестициялары мен сауда көрсеткіштеріне талдау жасадық."
"ДСҰ-ға мүше әрбір ел экономикалық және экспорттық өсу, экспорт пен импорт арқылы халықаралық нарыққа ену, сондай-ақ тікелей шетелдік инвестициялардың  Қазақстанға тигізген әсерін мойындады."
"Бұл сауда саясатына жасалған сәтті шолу болды, оның барысында біз Қазақстанның экономикасы мен соңғы жылдары елде атқарылған барлық игі істер туралы көп мәлімет алдық."
Жиында Қазақстанның агроөнеркәсіп кешенін жаңғырту және қолайлы инвестициялық ахуал құру бойынша қолға алған реформалары туралы да айтылды.
Бұл шаралар еліміздің халықаралық сауда жүйесіне ықпалдасуына  және әлемдік нарықтардағы орнын нығайтуға ықпал етеді.
ДСҰ-ның көптеген мүшелері Қазақстанмен одан әрі ынтымақтастыққа дайын екендіктерін білдірді.
"Хун Санг Тан, Сингапурдың ДСҰ жанындағы тұрақты өкілі: - Қазақстанның ДСҰ-ға мүшелігінің бүкіл кезеңі сәтті өтті."
"Сіздер 2015 жылы мүше болғаннан бері  жақсы жұмыс істеп, 2022 жылы пандемия жағдайында ДСҰ-ның 12-ші министрлік конференциясын сәтті өткіздіңіздер.Қазақстан ДСҰ үшін маңызды екі құжатты – Сауданы жеңілдету туралы және Балық шаруашылығын субсидиялау туралы келісімді жетілдіре алды."
"Саймон Мэнли, Ұлыбританияның Женевадағы БҰҰ жанындағы тұрақты өкілі: - ДСҰ-ға мүшелік Қазақстанға халықтың әл-ауқатының өсуі мен дамуын қамтамасыз етуге мүмкіндік берді."
Ал Ұлыбританиядағы біз үшін елдер арасындағы гүлденген екіжақты қарым-қатынастың қозғаушы күшіне айналды.
Бұл 4 қазаннан бастап Алматыдан Лондонға тікелей әуе қатынасының қайта ашылуымен сипатталды.
Қазақстан ұйымға мүше болудың арқасында халықаралық аренадағы көшбасшылығын нығайта алды.
"Жиын қорытындысы бойынша Қазақстан ДСҰ қағидаттарына адалдығын және сауда жүйесін одан әрі нығайту, тұрақты даму және экономикалық өсу үшін халықаралық қоғамдастықпен белсенді ынтымақтастықты жалғастыруға дайын екенін растады."
"Авторлары: Жанат Эрнст, Жомарт Ахметов."
Мемлекет басшысы жұмыс сапарымен Түркістан облысына барды.
"Қасым-Жомарт Тоқаев аймақтағы білім беру, мәдениет және спорт нысандарын аралап көреді."
Сондай-ақ бірқатар кәсіпорынға барады.
Өңірде жүзеге асырылып жатқан инвестициялық жобалармен танысады деген жоспар бар.
"Тасын түртсең, тарихы сөйлейтін қасиетті һәм киелі мекен – Түркістан."
Талай сырды ішіне бүгіп жатқан тарихи өлкеге келушілердің қарасы қалың.
"Түркі әлемінің рухани астанасына табан тірегендер, ең алдымен, Арыстан баб пен Қожа Ахмет Яссауи кесенесіне бой сұғады."
Жазылмаған заңдылық.
"Президент те осы үрдістен аттамай, жұмыс сапарын кесенеге зиярат етуден бастады."
"Тегі түркі жұртына ортақ рухани ұстаз бен өзге де тұлғалардың рухына тағзым етіп, құран бағыштады."
Түркістан аз уақытта адам танымастай түрленді.
Аймақта ескі өркениет пен жаңа дәуір тоғысып жатыр.
"Тарихи ғимараттарымен мақтанатын көне шаһардан, әп-сәтте жаңғырған заманауи қалаға айналды."
"Өзгеріс көзге ұрады, серпілісті сезу қиын емес."
Мұнда 2 млн астам тұрғын бар.
Халық саны да жылдам өсіп келеді.
Сол үшін әлеуметтік бағыттың әлеуетін арттыру - маңызды міндет.
Президент аралау кезегін білім беру бағытынан бастады.
Облыста «Жайлы мектеп» ұлттық жобасы бойынша 29 мектеп салынып жатыр.
Жемқорлардан тәркіленген қаржыға тағы 20 білім беру нысаны бой көтереді.
Оның 13-і биыл пайдалануға берілмек.
Осылайша апатты және үш ауысымды мектеп мәселесі толығымен шешіледі.
Ғимараты жаңадан бой көтерген мектептің бірі - Білім Инновация лицейі.
Лицей жаратылыстану-математика бағытын ағылшын тілінде оқытады.
ҰБТ-да оқушылары орташа 112 балл жинапты.
Биыл республикалық олимпиаданың қорытындысы бойынша он бірінші орынға тұрақтаған.
"Ақбаян Орынбек, №3 БИЛ директорының орынбасары: - Оқушылар оқу жылының соңында шетелде жазғы лагерьлерде болады."
Биыл Гонконгтағы технология және ғылым институтының ішінде демалып қайтты.
Сонымен қатар 6600 долларлық грант ұтып алды.
Емтихан арқылы іріктеледі.
"Ең қызығы, мектеп Бритиш Канслдың ресми серіктесі атанды."
Енді өңірдегі оқушылар осы жерденIELTSтапсыра алады.
Ал ол өз кезегінде түлектерге әлемнің үздік университеттерінен білім алуға жол ашады.
Мұғалімдер ғылымға басымдық береді.
"Тек теория жүзінде емес, түрлі тәжірибе де жүргізіледі."
"Мысалы оқушылар робот жасауды меңгеріп, ғарышпен байланыс орнатуды бастап кетті."
"Алғашқы спутник құрастырылып, атмосфераның жоғарғы қабатына көтерілген."
"Осылайша, аспандағы қысым, радиация жайлы мәлімет алды."
"Еркін Ақтаев, спутниктік робототехника және ғарыштық байланыс үйірмесінің жетекшісі: - Бізден алынған мәліметтерді экология департаменті, Қазгидромет мекемелері ала алады."
"Осы оқу жылының ішінде, көктемге қарай жоспарлап қойдық."
Тағы да ұшыру мәселесін.
Бұған дейін қойылған датчиктерден бөлек атмосфераның жоғары қабатының ластануын анықтайтын қосымша компоненттерді қоюды жоспарлап отырмыз.
"Президент мектептегі оқу үйірмелері мен спортзалды аралап, жастармен тілдесті."
"Кездесуде еліміздің келешегі жас ұрпақтың қолында екенін айтып, олардың оқуда озат болуына тілек білдірді."
"Қасым-Жомарт Тоқаев, Қазақстан Республикасының Президенті: - Қазіргі таңда жастар білімді болу керек алдымен."
Сол үшін баршаңызға бақыт тілеймін.
Білімді болыңдар.
"Мектеп оқушысы Ділмұрат Ташболатов былтыр пауэрлифтингтен әлем чемпионы атанып, жаһан рекордын жаңартты."
Біліктілігін әрі қарай шыңдау үшін жаңа мектептің спортзалы көп көмектеседі дейді ол.
Сапалы жабдықтар жас атлетке үлкен белестерді бағындыруға дем береді.
Оқушылармен жүздескен Президент жас спортшының білегін сынап көрді.
"Ділмұрат Ташболатов, мектеп оқушысы, пауэрлифтингтен әлем чемпионы: - Мектепте спортқа жағдай жақсы жасалған."
Любой уақытта спортпен айналысуға болады.
Спортзал ашық тұрады.
"Мақсатым -  одан да жақсы жарыстарда, мысалы, ИПФ деген жарыстарда чемпион атану."
Қазақстанның атын таныттыру.
Жергілікті жастардың спортқа қызығушылығы жоғары.
"Былтырдан бастап Мұз сарайы ашылып, қысқы спортпен шұғылдануға мүмкіндік туды."
"Нысанда Италия, Канада, Германия, Финляндия елдерінде шығарылған қондырғылар орнатылған."
Арнайы технология алаңның пішінін өзгертуге мүмкіндік береді.
Сол арқылы Мұз айдынында бір мезгілде бірнеше спорт түрімен шұғылдануға болады.
"Данияр Исабаев, ""Мұз сарайы"" кешенінің директоры: - Жыл он екі ай бізде мұз болады."
Себебі Еуропадан алдырған тоңазтықыш қондырғылар ғимарат ішіне орналастырылған.
Сапасы жоғары.
Жазда да мұз болады.
Бұрын соңды Түркістанда қысқы спорт түрі болмағандықтан қызығушылық өте жоғары.
Кешкі халыққа есігіміз ашық.
Жаппай сырғанау болады.
Түнгі он екіге дейін.
Келген кезде қызығушылық танытып балаларын әкеліп жатады.
"Бекзат Аманов, тілші: -Мен конькимен мына балалар секілді шебер сырғанай алмаймын."
Себебі біздің балалық шағымызда мұндай сапалы мұз айдыны сирек болды.
"Ашығын айту керек, Түркістандық тұрғындар үшін де қысқы спорт түрлері таңсық."
Алайда осы алып алаң жергілікті халыққа конькимен кәсіби айналысуға мүмкіндік сыйлады.
"Мұнда шорт трек, хоккей, мәнерлеп сырғанау сынды спорт түрлері бар."
Қасым-Жомарт Тоқаев балалардың өнерін тамашалады.
Сондай-ақ бапкерлермен және спортшылармен кездесті.
"Президент отандық спортшыларды әрдайым қолдайтынын, жетістіктерін бақылап отыратынын айтып, оларға сәттілік тіледі."
Жергілікті «Turan Tigers» хоккей клубының спортшылары Мемлекет басшысына команданың жейдесін сыйға тартты.
"Бекзат Аманов, Еділ Ермекбаев, Дулат Ентебеков"
Мемлекет басшысы Қасым-Жомарт Тоқаев Түркістан қаласындағы Мұз сарайын аралап көрді.
Бұл туралыАқорданың баспасөз қызметіхабарлайды.
"Заманауи үлгіде жабдықталған кешенде шорт-трек, мәнерлеп сырғанау және хоккей сияқты қысқы спорт түрлерімен жыл бойы айналысуға қажетті барлық жағдай жасалған."
"Нысанда Италия, Канада, Германия, Финляндия елдерінде шығарылған қондырғылар орнатылған."
Арнайы технология алаңның пішінін өзгертуге мүмкіндік береді.
Сол арқылы мұз айдынында бір мезгілде бірнеше спорт түрімен шұғылдануға болады.
"Қасым-Жомарт Тоқаев Мұз сарайын аралап көріп, балалардың өнерін тамашалады."
Сондай-ақ бапкерлермен және спортшылармен кездесті.
"Президент отандық спортшыларды әрдайым қолдайтынын, жетістіктерін бақылап отыратынын айтып, оларға сәттілік тіледі."
Жергілікті «Turan Tigers» хоккей клубының спортшылары Мемлекет басшысына команданың жейдесін сыйға тартты.
"Жалпы, Түркістанды әлеуметтік-экономикалық дамытудың 2021-2025 жылдарға арналған кешенді жоспарына сай облыс орталығында «Түркістан-арена» стадионы, көпбейінді «Олимпик» орталығы және Бекзат Саттарханов атындағы спорт кешені, «Тұран» футбол академиясының ғимараты бой көтерген."
"Сонымен қатар 7 теннис корты салынып, жалпы ұзындығы 51 шақырым веложол төселген."
"Мемлекет басшысы Түркістанға сапары аясында «Білім-инновация» лицей-интернатында болды, деп хабарлайды24kz."
Қасым-Жомарт Тоқаевқа оқу орнындағы білім беру процесінің ерекшелігі мен оқушылардың ғылыми-зерттеу жобалары таныстырылды.
Бұл лицейде жаратылыстану-математика бағытына басымдық берілген.
"Атап айтқанда, физика, химия, биология, математика және информатика пәндері бойынша сабақтар ағылшын тілінде өтеді."
Негізі бұл нысан жыл басында пайдалануға берілген.
Лицей-интернат Кентаудан Түркістан қаласына көшірілген.
Қазір мұнда 500-ден астам оқушы білім алып жатыр.Жалпы бүгінде Түркістан облысында «Жайлы мектеп» ұлттық жобасы бойынша 14 мың оқушыға арналған 29 мектеп салынып жатыр.
Сонымен қатар сыбайлас жемқорлық бойынша істі болған тұлғалардан тәркіленген қаржыға өңірде 20 білім беру нысаны бой көтереді.
Оның 13-і биыл пайдалануға берілмек.
Жыл соңына дейін облыстағы 4 апатты және үш ауысымды 5 мектептің мәселесі толығымен шешіледі.
Қасым-Жомарт Тоқаев Қожа Ахмет Ясауи кесенесіне зиярат етті.
Бұл туралы Ақорданың баспасөз қызметі хабарлайды.
Президенттің Түркістан облысына жұмыс сапары Қожа Ахмет Ясауи кесенесіне зиярат етуден басталды.
"Мемлекет басшысы ақын, ғұлама, бүкіл түркі дүниесіне ортақ рухани ұстаз Қожа Ахмет Ясауидің және кесене аумағында жерленген басқа да тарихи тұлғалардың рухына тағзым етіп, құран бағыштады."
Қасым-Жомарт Тоқаевқа ЮНЕСКО-ның Дүниежүзілік мұралар тізіміне енген кесенеде жүргізіліп жатқан кешенді ғылыми-зерттеу жұмыстары жөнінде баяндалды.
"Мемлекет басшысы жұмыс сапарымен Түркістан облысына барды, деп хабарлайды24kz."
"Мұнда Қасым-Жомарт Тоқаев аймақтағы білім беру, мәдениет және спорт нысандарын аралап көреді."
"Сондай-ақ бірқатар кәсіпорынға барып, өңірде жүзеге асырылып жатқан инвестициялық жобалармен танысады."
"Қасым-Жомарт Тоқаев Сердар Бердімұхамедовті Түрікменстанның Тәуелсіздік күнімен құттықтады, деп хабарлайды24kz."
"Президент құттықтау жеделхатында Ашхабадтың мемлекеттілікті нығайтудағы жарқын жетістіктеріне тоқталып, шетелдік серіктестермен қарым-қатынаста сындарлы ұстанымға жүгінетін бейтарап Түрікменстанның халықаралық аренада зор беделге ие екенін атап өтті."
"Мемлекет басшысы екі ел арасындағы ғасырлар бойы жалғасқан достық, тату көршілік қатынас және өзара қолдау дәстүрінен айнымай, екіжақты стратегиялық серіктестікті одан әрі тереңдетуге бейілді екенін растады."
"Қасым-Жомарт Тоқаев Сердар Бердімұхамедовтің жауапты мемлекеттік қызметіне табыс, ал бауырлас түрікмен халқына бақ-береке тіледі."
"1979 жылы БҰҰ жарғысымен саяхат күні бекітілді, деп хабарлайды24kz."
Жалпы биыл әлемде 800 миллион адам сапар шеккен.
"Сала пандемияға дейінгі деңгейге жақындап, 96%-ке дейін қалпына келген."
Биыл туризмнің әлемдік экономикадағы үлесі 11 триллион долларға дейін жетуі мүмкін.
"Соған қарамастан, мамандар саяхат саласының дамуына тұсау боп тұрған факторлар аз емес дейді."
"Олар: көлік қызметі пен қонақүй бағасының қымбаттығы, кадр тапшылығы, сондай-ақ табиғи құбылыстар."
"Мемлекет басшысы Руанда президентінің арнайы өкілі Жан Поль Ньирубутаманы қабылдады, деп хабарлайды Ақорданың баспасөз қызметі."
"Қасым-Жомарт Тоқаев арнайы өкілге ілтипат білдіре отырып, Руанда Президенті Поль Кагамеге сәлемін жолдады."
Мемлекет басшысы Руанда тарапының Қазақстанмен көпжоспарлы серіктестікті нығайтуға ықылас танытып отырғанына ризашылық білдірді.
"Президент Африка елдерімен ықпалдастықтың қарқынында оң динамика бар екенін атап өтіп, Руандамен арадағы екіжақты және көпжақты қарым-қатынастың көкжиегін одан әрі кеңейтудің маңыздылығына назар аударды."
Осы орайда Мемлекет басшысы жуырда қол қойылған Қазақстан мен Руанда арасындағы дипломатиялық және қызметтік паспорт иелерін виза талаптарынан босату туралы келісімді жоғары бағалады.
"Өз кезегінде Жан Поль Ньирубутама қонақжайлық танытқаны үшін Қасым-Жомарт Тоқаевқа алғыс айтып, бүгінде Қазақстанның саяси және экономикалық тұрғыдан қарқынды дамып келе жатқанын атап өтті."
Әңгімелесу барысында сауда-экономикалық және мәдени-гуманитарлық ынтымақтастықтың перспективті бағыттары талқыланды.
"Премьер-министр Олжас Бектенов бүгін Маңғыстау облысына жұмыс сапарымен барды, деп хабарлайды24kz."
"Үкімет басшысы алдымен Ақтау және Құрық су айлағында болып, порттардың әлеуетін күшейту жобаларын пысықтады."
"Жері, Каспиймен шектескен өңірде туризм саласын дамыту жоспарын қарады."
"Ал тәуліктің екінші бөлігінде Ақтаудағы су тұщыту зауыты, МАЭК кәсіпорны мен «ҚазАзот» мекемесінің қуатын арттыру жұмыстарымен танысты."
"Талғат Исламұлы, тілші: - Үкімет басшысының Маңғыстауға жұмыс сапары Құрық портынан басталды.Су айлағы биыл 1,5 тоннадан астам әртүрлі жүктерді ауыстырып өткізді."
"Жыл соңына дейін 2,2 млн тоннаға жеткізу күн тәртібінде тұр."
"Тағы бір айтарлығы, осы жылы теңіз түбін тереңдету аяқталған соң астық терминалы іске қосылады."
Жалпы порт жылына 6 млн тоннаға дейін жүк өткізуге қауқарлы.
"Айтқали Нұрмағамбетов, «Құрық порты»ЖШС маркетинг бөлімінің бастығы: -4 айлақтың екеуі жылына 4 млн тоннаға дейін теміржол, қалғаны 2 млн тоннаға дейін автокөлік паромдарын қабылдай алады."
Каспийдің деңгейі төмендеуіне орай қазір теңіз түбі тереңдетіліп жатыр.
Айлаққа кіретін арна тазартылды.
Астық терминалын іске қосу жұмыстары кестеге сай жалғасуда.
"Жаңа терминал жылына 1 млн тонна астық өткізіп, бір мезетте 25 мың тоннаға дейін астық сақтай алады."
"Премьер-министр бұдан соң Ақтау теңіз сауда портына барып, контейнерлік хаб салу жоспарымен танысты."
Жобаға Қытайдың «Ляньюньган порты» компаниялар тобы инвестор ретінде қатысуда.
Президент биыл маусым айында өткен кеңесте Маңғыстауда туризмді дамыту жөнінде бірқатар тапсырма жүктеген болатын.
"Биыл аймаққа 215 мың турист демалуға келсе, салада көрсетілген қызмет көлемі 6,5 млрд теңгеге жеткен."
4 ірі инвестжоба жүзеге асты.
Келешек Кендірлі курорт аймағында жылына 300 мың адам қабылдай алатын туристік қала салынады.
"Мекен Үйсенов,Кендірлі ауылының әкімі: -Қазір инженерлік инфрақұрылымын жүргізуді бастап жатырмыз."
Жобалап жатырмыз.
"Сонымен қоса, ол жерде аэропорт құрылысын салу сияқты үлкен жобаларымыз бар."
Кендірлі теңіз жағалауының ерекшелігі–бұл жерде суға түсу науқанының Ақтау қаласымен салыстырғанда ұзақтығы және оның орналасқан жерінің ерекшелігі туристерді қызықтырады.
"Үкімет басшысы Маңғыстау атом энергетикалық комбинатына барып, жаңғырту жұмыстарын жеделдетуді тапсырды."
Кәсіпорын жабдықтарының тозуы 76%-ті құрайды.
"Өткен жылы МАЭК-те жөндеу жүргізуге Үкімет резервінен 4,9 млрд, биыл республикалық бюджеттен 5 млрд теңге бөлінді."
Жоспар бойынша осы айда екі қазандық пен бір турбинаны күрделі жөндеу аяқталады.
"Айта кету керек, энергетикалық кәсіпорын жылдам нейтронды реактор қондырғысын еш ақаусыз 25 жыл қолданып, өңір халқын тоқ, жылу және ауыз сумен толық қамтамасыз етті."
"Ардахан Сағынбаева, БН-350 Реактор қондырғысын пайдаланудан шығару бөлімінің инженер-технологы: -Экологияға да тигізетін пайдасы өте мол."
"Себебі көмірмен, газбен жанатын станцияларға қарағанда ауаға мүлдем лас шығарындылар шығарылмайды."
"Дмитрий Евстратов, БН-350 Реактор қондырғысын техникалық қолдау бөлімінің бастығы: -Франция мемлекеті электр қуатының 70%-інатом электр станцияларынан өндіреді."
Бұл ретте Қазақстанда осындай технологиялық тұрғыдан қауіпсіз әрі мол энергия көзі болуы қажет деп санаймын.
"Анатолий Жданов, БН-350 Реактор қондырғысын пайдаланудан шығару бөлімінің бастығы: -АЭС жобасын жаңа технологиялар ел игілігіне беріледі деп қабылдаймын."
Сала маманы ретінде Қазақстанда әлемдік талаптарға сай келетін энергетикалық нысан салынуын құптаймын.
"Игорь Чернецкий,«МАЭК-Қазатомпром»ЖШС бас директорының өндіріс жөніндегі орынбасары: -Атом электр станциясын салу бүгінгі күннің басты тақырыбына айналды."
Кәсіпорын ұжымы бұл жобаны қолдайды.
Бұл салада біздің мамандарымыз мол тәжірибе жинақтады.
Маңғыстауға жұмыс сапары кезінде Үкімет басшысы «ҚазАзот» мекемесінде болды.
Кәсіпорын Қазақстандағы аммиак пен аммиак селитрасының жалғыз өндірушісі болып табылады.
Келешек мұнда ауыл шаруашылығы және тау-кен өндірісіне химиялық заттар өндіретін аммиак-карбамид кешенін салу жоспарда.
Сондай-ақ Олжас Бектенов «Каспий» тұщыту зауытын жаңғырту жұмыстарымен танысты.
"Зауыт қуаты биыл екі есеге, яғни 40 мың текше метрге өседі."
Қазір құрылыс-монтажының 95%-і аяқталды.
"Авторлары: Талғат Исламұлы, Саламат Бекбаев"
"Жаңаөзенде жыл соңына дейін 1200 орындық заманауи мектеп ашылмақ, деп хабарлайды24KZ."
Тағы екі білім ордасы келер жылы қолданысқа беріледі.
Олар «Жайлы мектеп» ұлттық жобасы аясында салынады.
Бұл туралы Премьер-министр Маңғыстау облысына жұмыс сапары барысында баяндады.
Олжас Бектенов моноқаланы әлеуметтік-экономикалық дамыту бойынша қабылданып жатқан шаралармен танысты.
"Атап айтқанда, инфрақұрылымды жаңғырту, білім беру сапасын арттыру және халықты жұмыспен қамту қарқыны тексерілді."
"Бүгінде Жаңаөзен және оған іргелес ауылдар 100% газдандырылып, орталықтандырылған сумен және электр энергиясымен қамтамасыз етілген."
Ал тұрғындарды ауыз сумен қамтамасыз ететін су тазарту құрылысын жаңғырту моноқала үшін маңызды жобаның бірі болып тұр.
Нысанның қуатын арттыру үшін 2025 жылы 30 мың текше метр су қорын жинау максатында резервуарлар салу жоспарланып отыр.
"Қазіргі таңда елде дәнді және бұршақты дақылдар алқабының 70,2 пайызы жиналып, 17,2 миллион тонна астық бастырылды."
"Биыл шаруаларды жеңілдікпен қаржыландыру көлемі 3 есе ұлғайып, 580 миллиард теңгеге жетті."
Диқандар арзан жанар-жағармаймен жеткілікті мөлшерде қамтамасыз етілді.
Бұл жөнінде Президент қабылдауында болған Үкімет басшысы Олжас Бектенов айтты.
"Премьер-министрдің сөзінше, қаңтар-тамыз айлары аралығында экономиканың өсімі 3,7 пайызды көрсетті."
Тағы Мемлекет басшысына барлық өңірде алдағы жылыту маусымына дайындық жұмыстары жүргізіліп жатқаны жөнінде баяндалды.
Қазір тұрғын үйлердің әзірлігі бойынша жұмыс аяқталуға шақ қалды.
Электр станцияларына жыл сайын 60 миллион тонна көмір қажет.
Қазір оның қажетті қоры бар.
Бұдан бөлек Қасым-Жомарт Тоқаевқа су тасқыны салдарын жою жөніндегі бұған дейін берілген тапсырмаларының орындалу барысы мен келесі жылы су тасқыны жағдайының алдын алу шаралары туралы айтылды.
"Зардап шеккендердің барлығына әлеуметтік қолдау көрсетіліп, бүлінген дүние-мүлкі үшін өтемақы төленді."
Баспанасынан айырылғандарға 5767 тұрғын үй сатып алынды және 2576 жаңа үй салынды.
Елде кассациялық соттар келесі жылдың 1 шілдесінен жұмыс істей бастайды.
"Оған дейін Жоғары сот Кеңесі судьяларды іріктеп, сот құрамын жасақтайды."
Бұл туралы бүгін Президент қабылдауында болған кеңес төрағасы Дмитрий Малахов айтты.
"Кездесуде сот корпусын нығайтуға және жаңартуға, Сот төрелігі академиясын дамытуға, сондай-ақ судьялардың тәртіптік жауапкершілігін күшейтуге бағытталған шаралар талқыланды."
"Тағы Дмитрий Малахов Сот кеңесінің ролі күшейіп, судьяларға қатысты кадрлық мәселенің барлығы осы орган құзыретіне өткендіктен бизнес-процестер мен конкурстық іріктеулерді цифрландыру мәселесі күн тәртібінде тұрғанын жеткізді."
Президент Сыбайлас жемқорлыққа қарсы іс-қимыл агенттігінің төрағасы қабылдады.
Бұл туралы Ақорданың баспасөз қызметі хабарлайды.
Осы күнге дейін жемқорлардан қайтарылған қаражат есебінен елде 50-ден астам мектеп ашылған.
Тағы 30 білім ұясын салу жоспарланған.
Бұл жөнінде бүгін Президент қабылдауында болған Сыбайлас жемқорлыққа қарсы іс-қимыл агенттігінің төрағасы Асхат Жұмағали мәлімдеді.
"Оның айтуынша, ведомство 2022 жылдан бастап мемлекет пен квазимемлекеттік сектор субъектілеріне 1 триллион 90 миллиард теңге сомасында мүліктік активтер мен қаражаттың қайтарылуын қамтамасыз еткен."
"Білім беру инфрақұрылымын қолдау қорына 153,3 миллиард теңге аударылған."
Сонымен қатар Мемлекет басшысына бұған дейін берген тапсырмаларының орындалу барысы туралы баяндалды.
"Атап айтқанда, Агенттік Ұлттық банкпен және Қаржы министрлігімен бірлесіп, «Цифрлық теңге» платформасы арқылы жүзеге асыратын «ақшаны бояу» жобасын іске қосты."
Тағы Қасым-Жомарт Тоқаевқа жоғары лауазымды тұлғалардың қатысы бар қылмыстардың жолын кесу жұмыстары жалғасып жатқаны жөнінде мәлімет берілді.
Кездесу соңында Мемлекет басшысы еліміздегі сыбайлас жемқорлықпен күресті күшейту жөнінде бірқатар тапсырма берді.
Көлеңкелі экономика деңгейін төмендету және қаржы саласының ашықтығын қамтамасыз ету.
"Бүгін Қаржылық мониторинг агенттігінің төрағасын қабылдаған Президент осындай тапсырмаларды жүктеді, деп хабарлайды24kz."
Жалпы кездесуде Жанат Элиманов Заңсыз кірістерді жылыстатуға қарсы іс-қимыл жөніндегі ұлттық жүйенің FATF ұсынымдарына сәйкестендірілгенін айтты.
Тағы Мемлекет басшысына Көлеңкелі экономикаға қарсы іс-қимыл жөніндегі кешенді жоспардың жүзеге асырылу барысы баяндалды.
"Қасым-Жомарт Тоқаев Қос киенің сақшысы, Сауд Арабиясының Королі Салман бен Әбделазиз Әл Сауд пен Сауд Арабиясының Тақ мұрагері, Премьер-министрі Мұхаммед бен Салман Әл Саудты және барша сауд халқын Ұлттық күнімен құттықтады, деп хабарлайды Ақорданың баспасөз қызметі."
"Президент жеделхатта Сауд Арабиясын саяси тұрғыдан іргесі берік, экономикасын нығайтуда көптеген жетістікке қол жеткізген мемлекет ретінде атап өтті."
Сондай-ақ Таяу Шығыс өңіріндегі Қазақстанның сенімді әрі маңызды серіктестерінің бірі екеніне назар аударды.
"Мемлекет басшысы екі ел арасындағы дәстүрлі достық пен бауырластыққа негізделген ынтымақтастық одан әрі нығайып, халықтардың игілігі жолында дами беретініне сенім білдірді."
"Қасым-Жомарт Тоқаев Қос киенің сақшысы, Сауд Арабиясының Королі мен Тақ мұрагері, Премьер-министрінің жауапты қызметтеріне табыс, ал сауд халқына құт-береке тіледі."
Мемлекет басшысы шахмат олимпиадасында күміс медаль жеңіп алған Қазақстанның әйелдер құрамасын құттықтады.
«Бұл – қазақ шахмат мектебі мен шахматшы қыздарымыздың тамаша жетістігі.
"Спортшыларымыз биік белестерді бағындыра берсін!», - деп жазды Президент өзінің әлеуметтік парақшасында."
"Қызылорда қаласындағы жылу құбырларының 48% тозған, деп хабарлайды24KZ."
Ескі жүйелер мен бу қазандықтарын жаңғырту үшін республикалық бюджеттен 12 миллард теңге бөлінді.
Қомақты қаржыға қандай жұмыстар атқарылды?
Жылу маусымына дайындық қалай?
Былтыр жылу маусымы іркіліссіз өтті.
"Дегенмен кейбір ескі жылу жүйелері сыр беріп, дер кезінде ақау қалпына келтірілді."
"«Жылу электр орталығы» мекемесі директорының айтуынша, биыл облыс орталығындағы ескі жылу құбырларын жаңалауға 6 миллиард теңгеден астам қаржы жұмсалған."
"Дінмұхаммед Исламов, «Қызылорда жылу электр орталығы» МКК директоры: - Республикалық бюджеттен 6,8 миллиард теңге ақша бөлінді."
"9,5 шақырым желіні ауыстыруға."
"Қазіргі таңда 93%-і немесе 8,7 шақырым ауыстырылды."
Қалғаны 1 қазанға дейін ауыстырылады.
"Жылу жүйесі бойынша тозу 45% еді, биылғы 9,5 шақырымды ауыстырғаннаң арқасында 42% дейін түсейін деп тұр."
"Наурыз Сатханов, «Қызылорда жылу электр орталығы» МКК бас инженері: - Негізгі қондырғылардан 6-шы бу қазандығы, 9-шы бу қазандығы ағымдағы жөндеуден өтті."
"Сосын ескі стансының ішінде 3-ші турбинамыз бар, оған да ағымдағы жөндеу өткізілді."
"Бүгінгі күні іштегі жүйелердің барлығы суға толтырылып, күзгі соңғы сынақтардан өткізіп жатырмыз, қысқа дайындық жасау үшін."
Жылу маусымына дайындық жұмыстары өңірде көктемде басталған.
"«Барлық нысандағы жұмыстар тиісті кестеге сай жүріп жатыр», – дейді сала басшысы."
"Медет Усаин, облыстық энергетика және ТКШ басқармасының басшысы: - Энергия көздері дейміз, олардың дайындығы 95%-ке бүгінгі таңда бітіп тұр."
25 қыркүйекке дейін жылу орталықтарындағы барлық жұмысты бітіреміз.
Жылу құбырлары бойынша қазір Қызылорда қаласында 6 учаскеде жұмыстар жүріп жатыр.
"Оның төртеуі қазір 95%-ке бітіп тұр, екеуі 70%-тен асты."
"Бұл жұмыстарды 1 қазан мен 10 қазан аралығында толығымен бітіріп, жылуды береміз."
Магистральды жылу құбырларының қысымын арттыру арқылы беріктігі тексеріліп жатыр.
Күн күрт суытқан кезде жылудан іркіліс болмау үшін жоспарлы жұмыс толық бақылауға алынған.
"Авторлары: Нұрлан Жақыпбеков, Ақан Алиев, Айтмухамбет Байділдаев."
Мемлекет басшысы Қасым-Жомарт Тоқаев Никол Пашинянды Армения Республикасының Тәуелсіздік күнімен құттықтады.
"Бұл туралы Ақорданың баспасөз қызметі сілтеме жасап, деп хабарлайды24kz."
"Президент өз құттықтау жеделхатында Премьер-министр Никол Пашинянның басшылығымен Армения мемлекетті дамыту, азаматтардың әл-ауқатын арттыру және елдің халықаралық аренадағы беделін нығайту ісінде толағай табысқа жеткенін атап өтті."
Мемлекет басшысы достық пен өзара тиімді ынтымақтастыққа негізделген қазақ-армян қарым-қатынастарын жан-жақты күшейтуге бейілді екенін жеткізді.
"Қасым-Жомарт Тоқаев Никол Пашинянның жауапты мемлекеттік қызметіне табыс, ал Армения халқына бақ-береке тіледі."
Кейінгі бес жылда республикалық бюджеттің кірісі 80 пайызға артты.
Алайда бұл ұлттық қазына қомпайып жатыр дегенді білдірмейді.
Шын мәнінде шығын кірістен екі есе көп.
Бұл туралы сарапшылар клубының отырысында Сенат Төрағасы Мәулен Әшімбаев мәлімдеді.
Жиында жорлдауда жүктелген міндеттер мен ел экономикасын дамыту мәселесі талқыланды.
"Аста төк шаралардан бас тартып, көрпеге қарай көсілу алдағы маңызды міндет екеніне баса назар аударылды."
"Мәулен Әшімбаев, ҚР Парламенті Сенатының Төрағасы: - Президент Жолдауда ""көрпеге қарай көсілу"" ұстанымына баса назар аударды."
Бұл біздің бюджетке деген көзқарасымызды түгел өзгертеді.
Қазына қаржысын есеппен жұмсау керек.
"Бюджет саясатын осы ұстанымның айналасына тоғыстыра білсек, ұтымды экономикалық құрылым құруға маңызды қадам жасаймыз."
Талқылау барысында Мәулен Әшімбаев бюджет шығыстарын Ұлттық қор қаражаты есебінен жабу мәселесіне де алаңдаушылық білдірді.
Салық базасын дамыту сала серпілісіне жеткізетін төте жол екені айтылды.
Қатысушылар энергетикадағы маңызды сұрақтарға да жауап іздеді.
"Сенат Төрағасы атом электр станциясына қатысты ойымен бөлісіп, жаңа технологияларды терең игеруге шақырды."
"Мәулен Әшімбаев, ҚР Парламенті Сенатының Төрағасы: - Электр энергиясы көздерін диверсификациялау үшін белсенді жұмыс істеуіміз керек."
Болашақ атом энергетикасында екенін жақсы білесіздер.
"Бізде қажетті отын, маман бар."
Оған қоса тоқ тапшылығы да күшейіп барады.
"Демек, атом энергетикасын салу көп мүмкіндіктің көзін ашады."
"Сол үшін бәріміз референдумды қолдап, осы бағыттағы жұмысты жеделдетуіміз керек."
Әрине қауіпсіздікті де ұмытпаған жөн.
Мемлекет басшысы Бас прокурор Берік Асыловты қабылдады.
Бұл туралыАқорданың баспасөз қызметіхабарлайды.
"Президентке еліміздегі заңдылықтың сақталуы мен құқықтық тәртіптің жай-күйі, қадағалау органының басым бағыттардағы қызметі жөнінде мәлімет берілді."
Бас прокурор инвестициялық жобаларды қолдау туралы баяндады.
"Берік Асыловтың айтуынша, ел экономикасына 8,3 триллион теңге қаржы құйған 445 инвесторға құқықтық көмек көрсетілген."
«Прокурорлық сүзгі» жобасы аясында мемлекеттік органдардың инвесторларға қарсы 500 шешімі бекітілген жоқ.
Қабылданған шаралар инвесторлардың мемлекеттік билік институттарына деген сенімін арттыра түсуге мүмкіндік берді.
Қасым-Жомарт Тоқаевқа активтерді қайтару жұмыстары туралы баяндалды.
"Биыл прокуратура органдары жалпы құны 262 миллиард теңге, соның ішінде шетелден 205 миллион долларға бағаланған активтерді қайтарған."
Активтерді басқару компаниясына кәсіпорындардағы құны 82 миллиард теңге болатын мүлік пен үлестер берілді.
Жалпы сомасы 450 миллиард теңгеге тең активтерді қайтару туралы келісім мақұлданды.
Мемлекет басшысының Жолдауында айтылған заңсыз берілген және пайдаланылмай жатқан ауыл шаруашылығы алқаптарын қайтару жөніндегі тапсырмасы орындалып жатыр.
"Бас прокурор соңғы 4 жылда мемлекетке 17 миллион гектар жер қайтарылып, айналымға енгізілгенін жеткізді."
"Жайылым тапшылығы 29 миллион гектардан 8 миллион гектарға дейін, яғни 4 есе қысқарды, жерге үлесі бар 11 мың адамның құқығы қорғалды."
"Бұдан бөлек, Берік Асылов Қасым-Жомарт Тоқаевты атышулы бірқатар қылмыстық істің тергелу барысынан хабардар етті."
Сонымен қатар Мемлекет басшысына есірткі қылмысына қарсы күрестің жай-күйі жөнінде ақпарат берілді.
Жыл басынан бері есірткі сатудың 1573 фактісі анықталды.
"Бұдан бөлек 15 тоннадан астам есірткі тәркіленген, соның ішінде 1 тонна синтетикалық есірткі бар."
"60-қа жуық есірткі зертханасы жойылып, 13 ұйымдасқан қылмыстық топтың әрекетіне тосқауыл қойылды."
"Мемлекет басшысы «Әділетті Қазақстан» тұжырымдамасында айқындалған «Заң және Тәртіп» бағдарын нығайту ісіне прокуратура органдарының күш-жігерін барынша жұмылдыруды, әсіресе, заңға қайшы кез келген әрекет үшін жазадан жалтаруға жол бермеуді тапсырды."
Президент Ішкі істер министрі Ержан Сәденовті қабылдады.
Бұл туралы Ақорданың баспасөз қызметі хабарлайды.
Қасым-Жомарт Тоқаевқа еліміздегі криминогендік ахуал жайында мәлімет берілді.
"Министрдің айтуынша, жыл басынан бері қылмыс деңгейінің төмендеуі байқалып отыр."
"Атап айтқанда, қылмыстық құқықбұзушылықтар саны төрт мыңға, соның ішінде қылмыс жеті мыңға азайған."
Қоғамдық орындарда жасалатын және кәмелетке толмаған азаматтардың қатысы бар құқық бұзушылықтар төмендеген.
Сонымен қатар қылмыстың барлық түрін ашу көрсеткіші жақсарған.
"Мемлекет басшысына ұйымдасқан, кибер және есірткі қылмыстарына қарсы іс-қимыл, жол қауіпсіздігін қамтамасыз ету, сондай-ақ кадрлық әлеуетті арттыру жөнінде бұған дейін берген тапсырмаларының орындалу барысы баяндалды."
"Министр «Заң және Тәртіп», құқықбұзушылыққа мүлдем төзбеушілік қағидаттарын іске асыру, сондай-ақ қылмыстың алдын алу шаралары туралы айтты."
"Жыл басынан бері әкімшілік құқықбұзушылықтың жолын кесу көрсеткіші 45 пайызға ұлғайған, соның ішінде ұсақ бұзақылық үшін жауапқа тартылғандар 30 пайызға, жол жүру ережесін бұзу фактілерін анықтау 47 пайызға артқан."
Нәтижесінде жүргізуші куәлігінен айырылғандар саны екі есе көбейген.
"Бұдан бөлек, Президентке қылмыстық-атқару жүйесі мекемелеріндегі жағдай туралы ақпарат берілді."
Кездесу соңында Мемлекет басшысы елдегі құқықтық тәртіп пен қоғамдық қауіпсіздік деңгейін одан әрі арттыру бойынша бірқатар міндет жүктеді.
"«Майқайыңалтын» тау-кен байыту кенішінің 6 жауапты қызметкері қамауға алынды, деп хабарлайды24KZ."
Арасында кәсіпорынның бұрынғы директоры да бар.
Олар жыл басында автобуспен ескі шахтаға құлаған 4 тау-кен құтқарушысының өліміне байланысты тергеліп жатыр және жұмыс барысында қауіпсіздік ережелерін бұзды деген күдікке ілініп отыр.
"Естеріңізге сала кетсек, 2024 жылдың 4 қаңтарында «Майқайың» кенішінде жер опырылып, автобуста болған 4 адам мерт болған еді."
2 адамның денесін төтенше жағдайлар қызметі келесі күні алып шықты.
Ал автобус жүргізушісі мен тағы бір құтқарушының мәйіті араға 7 ай салып табылды.
"Абзал Ибраев, облыстық ПД тергеу басқармасы бастығының орынбасары: - Павлодар облысының полициясы тау-кен жұмыстарын жүргізу кезінде қауіпсіздік ережелерін бұзу фактісі бойынша қылмыстық істі тергеу шеңберінде «Майқайыңалтын» АҚ-ның 6 жауапты қызметкері ұсталып, Павлодар қаласы полиция басқармасының уақытша ұстау изоляторына қамауға алынды."
Тергеу амалдары жалғасып жатыр.
Орталық Азия мемлекеттерінің көшбасшылары мен Германия Федералдық канцлері бірлескен мәлімдеме жасады.
Бұл туралы Ақорданың баспасөз қызметі хабарлайды.
"2024 жылғы 17 қыркүйекте Қазақстан Республикасының Президенті Қасым-Жомарт Тоқаев Германия Федеративтік Республикасының Канцлері Олаф Шольцті, Қырғыз Республикасының Президенті Садыр Жапаровты, Тәжікстан Республикасының Президенті Эмомали Рахмонды, Түркіменстан Президенті Сердар Бердімұхамедовті және Өзбекстан Республикасының Президенті Шавкат Мирзиеевті Орталық Азия мемлекеттері Көшбасшылары мен Германия Федеративтік Республикасының Канцлерінің екінші кездесуі үшін Астанада қарсы алды."
Ашық және конструктивті сипатта өткен кездесуге қатысушы |Көшбасшылар Германия мен Орталық Азия мемлекеттері арасындағы былтырғы кездесуден бері өрбіген ынтымақтастықтың жай-күйі жөнінде пікір алмасты.
"Көшбасшылар екіжақты ынтымақтастық әртүрлі бағытта, соның ішінде Германия мен Орталық Азияның Еуропа Одағы (ЕО) және көпжақты форматтар аясында дамып келе жатқанын атап өтті."
"Көшбасшылар ортақ құндылықтарға, өзара құрметке және мүдделерге арқа сүйеген Германия мен Орталық Азия мемлекеттері арасындағы серіктестікті одан әрі нығайтуға және жоғары деңгейдегі диалогты жалғастыруға бейілді екенін растады."
Олар былтыр Берлинде өткен Орталық Азия мемлекеттері басшылары мен Германия Федеративтік Республикасы Канцлерінің бірінші кездесуінің нәтижесінде негізі қаланған Аймақтық стратегиялық серіктестіктің маңыздылығын ерекше атап өтті.
Көшбасшылар Орталық Азия елдерінің аймақтық ынтымақтастықты нығайтуға деген ұмтылысына назар аударды.
"Бұл ретте олар Орталық Азия мемлекеттері басшыларының консультативтік кездесулері арқылы көпжақты ынтымақтастықты тереңдетуге, бейбітшілік пен тұрақтылықты нығайтуға, сондай-ақ орнықты даму мақсаттарына қол жеткізуге және өңірдегі қазіргі сын-қатерлерді еңсеруге қосқан үлесін жоғары бағалады."
"Көшбасшылар халықаралық құқықты толық сақтай отырып, бейбітшілікті, қауіпсіздікті, демократияны, заң үстемдігін қамтамасыз етуге және орнықты даму үшін бірлесе жұмыс істеуге ниетті екенін растады."
"Көшбасшылар Біріккен Ұлттар Ұйымының Жарғысын мүлтіксіз сақтауға, атап айтқанда барлық елдердің тәуелсіздігін, мемлекеттің егемендігі мен аумақтық тұтастығын құрметтеу, күш қолданбау немесе күш қолдану қаупін төндірмеу, сондай-ақ халықаралық дауларды бейбіт жолмен шешу қағидаттарын сақтауға бейілді екенін тағы да растады."
"Көшбасшылар қақтығыстарды бейбіт жолмен шешу, дағдарысты еңсерудің дипломатиялық және конструктивті диалогқа негізделген амалдарын іздеу маңызды екенін атап өтті."
"Көшбасшылар кез келген қақтығысқа қатысты мәселеде халықаралық құқықты, Біріккен Ұлттар Ұйымы Жарғысының қағидаттарын, елдердің аумақтық тұтастығы мен егемендігін, сондай-ақ адам құқықтары мен негізгі бостандықтарын құрметтей отырып, әділ және ұзақмерзімді бейбітшілік орнату ұстанымына қолдау білдірді."
"Көшбасшылар санкция режиміне қатысты мәселеде тығыз байланыс орнатудың, соның ішінде Еуропа Одағымен диалогты жандандырудың және санкциялардан жалтарудың алдын алу үшін одан әрі күш-жігер жұмылдырудың маңызды екенін атап өтті."
"Көшбасшылар климаттың өзгеруі, мұздықтардың еруі, дүние жүзіндегі денсаулық сақтау немесе азық-түлік қауіпсіздігі сияқты жаһандық сын-қатерлерге, сондай-ақ терроризм, есірткі мен олардың прекурсорларының заңсыз айналымы, ұйымдасқан қылмыс, заңсыз қаржылық ағымдар, терроризмді қаржыландыру, қару-жарақтың таралуы, киберқауіпсіздік және ақпараттық соғыс сияқты қоғам мен экономиканы қиындыққа душар ететін күрделі қауіп-қатерлерге назар аударды."
Олар осы салалардағы ынтымақтастықты тереңдету мүмкіндіктерін қарастыруға уағдаласты.
Көшбасшылар Орталық Азия елдері мен Еуропа Одағы арасындағы қарым-қатынастың күшеюін құптады.
Сондай-ақ  ЕО-ның Орталық Азияға қатысты стратегиясының маңыздылығын атап өтті.
Олар 2023 жылғы қазанда қабылданған Еуропа Одағы Орталық Азия арасындағы байланыстарды тереңдету жөніндегі бірлескен Жол картасына қолдау білдірді.
"Көшбасшылар атыс қаруының таралуына, терроризм қаупіне, адам саудасына қарсы күреске, кибер қауіпсіздікті және климат пен қоршаған ортаны қорғауға күш-жігер жұмылдыру .үшін шекараны бақылау бағытындағы ынтымақтастықты нығайтуда Еуропадағы қауіпсіздік және ынтымақтастық ұйымының (ЕҚЫҰ) маңызды рөл атқаратынын атап өтті."
"Олар Германияның Орталық Азиядағы осы салаларға қатысты мәселелерде ЕҚЫҰ-ға бейілді екенін білдіріп, тұрақты қолдау көрсетуін жоғары бағалады."
"Көшбасшылар Германияның ЕҚЫҰ-ның Ауғанстандағы жағдайды реттеудегі қосқан үлесін ескере отырып, Германияның рөліне назар аударды."
"Көшбасшылар Германияның аймақты тұрақтандыруға, соның ішінде экстремизмнің алдын алуға және трансшекаралық ынтымақтастықты күшейтуге бағытталған күш-жігерін жоғары бағалады."
"Канцлер 2020 жылдан бастап Қазақстанмен, Тәжікстанмен және Өзбекстанмен, сондай-ақ 2023 жылдан бастап Қырғызстанмен бірге жүзеге асыралатын Орталық Азиядағы зорлық-зомбылық экстремизмінің алдын алу бағдарламасы туралы мәлімдеді."
Көшбасшылар жастар арасындағы радикализмнің және экстремизмнің алдын алу үшін белсенді ақпарат және тәжірибе алмасу мүмкіндіктерін одан әрі зерделеуге қызығушылық білдірді.
"Көшбасшылар құқық қорғау органдары қызметкерлерін жұмысқа тарту, оқыту және біліктілігін арттыру бағытында, соның ішінде Германияның Лаңкестікке қарсы күрес жөніндегі бірлескен орталығының озық тәжірибесін меңгеру үшін өзара тәжірибе алмасу мүмкіндігін қарастыруға дайын екенін жеткізді."
"Көшбасшылар Ауғанстандағы жағдайға қатысты мәселеде ауған халқына гуманитарлық көмек көрсетудің қажет екенін құптады және осы салада БҰҰ, ЕО сияқты халықаралық құрылымдардың, сондай-ақ Германия мен Орталық Азия мемлекеттерінің күш-жігерін жоғары бағалады."
"Көшбасшылар Ауғанстанның барша азаматтың, әсіресе, әйелдердің, қыздардың және этникалық топтардың құқықтары мен негізгі бостандықтарын құрметтейтін қауіпсіз, бейбіт, тұрақты және өркендеген ел ретінде дамуына тілеулес екенін тағы да растады."
"Олар Ауғанстанның барша азаматының негізгі құқықтары мен бостандықтарын құрметтеу және қорғау үшін, сондай-ақ Ауғанстан экономикасын қалпына келтіріп, ұзақмерзімді бейбітшілік орнату үшін құрамына барлық этникалық, діни және саяси топтардың өкілдері кіретін инклюзивті және өкілетті үкімет қалыптастырудың маңызды екенін атап өтті."
"Көшбасшылар БҰҰ бастамасымен Ауғанстан бойынша өтетін «Доха форматы» мен басқа да көпжақты форматтардың маңыздылығына назар аударып, халықаралық деңгейдегі бұл мәселені одан әрі үйлестіру ісіне атсалысуға дайын екендігін растады."
"Көшбасшылар БҰҰ аясындағы ынтымақтастыққа бейіл екенін мәлімдеп, Ядролық қаруды таратпау туралы шартқа сай дүниежүзіндегі ядролық қарусыздандыру мен таратпау келісімін сақтаудың және оны одан әрі күшейудің маңыздылығын атап өтті."
"Көшбасшылар Германия мен Орталық Азияның бес мемлекеті арасындағы екіжақты сауда көлемінің тұрақты өсуімен қатар экономикалық өсімнің қарқын алғанын ескере отырып, ынтымақтастықтың басқа да бағыттарын қарастыруға, бұл ретте тиісті шаралар қабылдауға, атап айтқанда табиғи ресурстар, экология, қоршаған ортаны қорғау, энергетика, жаңартылатын энергия көздері, ауыл шаруашылығы, химия өнеркәсібі, экологиялық таза және қауіпсіз технологияларды алмасу және тарату, сондай-ақ білікті кадрлар даярлау салаларында ынтымақтастықты дамытуға келісті."
"Көшбасшылар көші-қон саласындағы ынтымақтастыққа қызығушылық білдіріп, кәсіби-техникалық білім беру саласындағы ынтымақтастықты кеңейтуге дайын екенін растады."
"Көшбасшылар Транскаспий дәлізін Орталық Азия мен Еуропа арасындағы тұрақты және тиімді мультимодальды көлік байланысы ретінде ілгерілетуге және көлік, инфрақұрылым және консалтинг жобаларына қатысқысы келетін Германияның темір жол және логистика саласындағы компанияларын қолдауға келісті."
"Көшбасшылар аймақтағы темір жол қатынасын жақсартудың маңызын атап өтіп, Транскаспий дәлізін дамытуды, осылайша ЕО-ның «Global Gateway» стратегиясының мақсаттарына қол жеткізуге үлес қосуға уағдаласты."
Президент Орталық Азия мемлекеттері басшылары мен Германия Федералдық канцлерінің кездесуіне қатысты.
Бұл туралы Ақорданың баспасөз қызметі хабарлайды.
Саммитті ашқан Қасым-Жомарт Тоқаев жиынға қатысқаны және өңірлік кооперацияға қолдау көрсеткені үшін Федералдық канцлер Олаф Шольц пен Орталық Азия мемлекеттерінің басшыларына ризашылығын білдірді.
Президент былтыр қыркүйекте Берлинде басталған жоғары деңгейдегі диалог тұрақты және сенімді сипатқа ие болғанын атап өтті.
«Бұл Орталық Азия мемлекеттері мен Германияның өңірлік стратегиялық серіктестікті жан-жақты дамытуға мүдделілігі мен ұмтылысын айғақтайды деп санаймын.
"Біздің кездесуіміз бірлескен жұмысты қорытындылап қана қоймай, кооперацияны одан әрі тереңдетудің жаңа бағыттарын айқындауды мақсат етеді."
"Бүгін сауда, инвестиция, энергетика, экология, көлік-логистика, білім-ғылым сияқты салаларға қатысты маңызды мәселелерді талқылаймыз."
"Сындарлы пікір алмасулар елдерімізге пайда әкелетін шешімдер шығаруға ықпал ететініне сенімдімін», - деді Қасым-Жомарт Тоқаев."
"Мемлекет басшысының пікірінше, бүгін «Орталық Азия – Германия» форматындағы көпжақты ынтымақтастық тарихында жаңа кезең басталады."
"«Германияның әлеуметтік-экономикалық, ғылыми-техникалық тұрғыдан дамуы көптеген мемлекетке жақсы үлгі."
Неміс технологиясы мен инвестициясы экономиканың түрлі саласына оң әсер етіп отыр.
Біз Германияның өңіріміздегі барлық мемлекетпен теңқұқылы серіктестікті дамытуға ниет танытқанын жоғары бағалаймыз.
"Оған Германияның социал-демократиялық партиясы қабылдаған «Орталық Азия: байланыс және мүмкіндік» атты бағдарлы құжаты дәлел бола алады»,- деді Қазақстан Президенті."
Қасым-Жомарт Тоқаев еліміз «Табысты Орталық Азия – табысты Қазақстан» формуласына сай «Орталық Азия плюс» форматындағы ынтымақтастықты нығайтуға ұмтылатынын жеткізді.
Сондықтан әлемнің ең дамыған мемлекеті әрі Еуропа Одағының ірі экономикасы саналатын Германиямен кең ауқымды серіктестік орнату – Қазақстан мен Орталық Азия мемлекеттері үшін басты басымдық.
"Президент ортақ мүдделерге ден қоя отырып, бірлескен жұмыстың негізгі бағыттарына тоқталды."
«Бірінші – тауар айналымын ұлғайту.
"Бірлескен өңірлік жобаларды тиімді іске асыру есебінен сауда көрсеткішін арттыру, тауарлар номенклатурасын кеңейту – маңызды міндет."
"Мәселен, Қазақстан Германияға сомасы 850 миллион долларды құрайтын тауардың 100 түрі бойынша экспорт көлемін ұлғайтуға дайын»,- деді Мемлекет басшысы."
Президент энергетикалық саладағы ынтымақтастықты кеңейтуді келесі басымдық ретінде атады.
«Германияға энергетикалық ресурстардың сенімді әрі ірі жеткізушілерінің бірі ретінде Қазақстан неміс нарығына мұнай экспортын арттыруға әзір.
Көмірсутегін ұзақмерзімді және тұрақты жеткізуді қамтамасыз етуде германиялық серіктестеріміздің қолдауына алдағы уақытта да сүйенеміз.
Елдеріміздің орнықты дамуы үшін энергияның баламалы көздеріне ауысудағы бірлескен қызметімізді жандандыра түсу маңызды деп санаймын.
Сутекті энергетика саласында өзара тиімді ынтымақтастық орнатуға дайынбыз.
Еліміз Өзбекстанмен және Әзербайжанмен Каспий теңізінің табаны арқылы Еуропа елдеріне қарай «жасыл» энергетиканы жеткізу желісін салу жобасын пысықтап жатыр.
"Германиялық серіктестерге осы стратегиялық жобаға қатысу мүмкіндігін қарастыруды ұсынамыз»,- деді Қасым-Жомарт Тоқаев."
"Мемлекет басшысы өнеркәсіптік кооперацияны дамытуды, оның ішінде Германияға аса маңызды материалдарды жеткізу көлемін ұлғайтуды басты бағыттың бірі деп санайды."
«Қазақстан Германия компанияларын сирек кездесетін металдарды геологиялық барлау және игеру жұмыстарын бірге жүргізуге шақырады.
"Өңірдегі кенді бастапқы және қайта өңдей отырып, «шикізатты технологияға айырбастау» қағидаты бойынша серіктестік орнатуды ұсынамыз."
Бұл орайда HMS Bergbau компаниясының Шығыс Қазақстан облысында литийді игеру және өңдеу бойынша инвестициялық жобаны іске асыруын құптаймыз.
Оның құны 500 миллион доллардан асады.
"Біз еліміздің аумағында бағалы және түсті металдардың кен орнын барлап, игеру үшін германиялық инвесторларға қолайлы жағдай жасауға дайынбыз."
"Еуропалық серіктестеріміздің қолдауымен Қазақстанның Технологиялық болжау орталығы базасынан Сирек кездесетін металдар бойынша өңірлік зерттеу орталығын құрған жөн деп санаймыз»,- деді Қазақстан Президенті."
"Бұдан бөлек, көлік-логистика саласындағы байланысты нығайту мәселесіне де баса назар аударылды."
««Орта дәлізді» одан әрі дамытудың инвестициялық тұрғыдан перспективасы зор.
"Атап айтқанда, Каспий теңізіндегі порттарды жаңғырту және цифрландыру, жүк терминалдарын салу ісінде мол мүмкіндік бар."
Орталық Азия мен Еуропаның көлік-логистика жүйесін одан әрі интеграциялау маңызды міндет болып қала береді.
Қазақстан Global Gateway бағдарламасы аясында «Орта дәлізді» дамыту үшін еуропалық серіктестердің 10 миллиард еуро бөлу туралы шешімін құптайды.
"Осы бағытты Трансеуропалық көлік желісімен және Global Gateway стратегиясымен ұштастыруда Германия тарапы қолдау көрсетеді деп сенеміз»,– деді Мемлекет басшысы."
Президент «жасыл» энергияға көшу және су ресурстарын сақтау мәселелеріне де тоқталды.
"Қасым-Жомарт Тоқаев климат өзгеруінің салдарымен күресу, экологияны жақсарту, су-энергетика саласының тиімділігін арттыру мәселесінде Германия ұзақ жылдар бойы Орталық Азия елдерінің сенімді серіктесі болып келе жатқанын айтты."
«Қазақстан қазір Халықаралық Аралды қорғау қорына төрағалық етіп отыр.
Осы ретте Арал теңізі бассейні елдеріне көмек көрсету жөніндегі іс-қимыл бағдарламасы мен Орталық Азияның орнықты дамуы үшін қоршаған ортаны қорғаудың өңірлік бағдарламасын жүзеге асыру аясында серіктестікті жандандыруды ұсынады.
"Біздің пікірімізше, Қордың қызметі өңірдегі орнықты даму мен өркендеуді қамтамасыз етеді."
Орнықты егіншіліктің аймақтық орталығын құру жөніндегі бастама өте өзекті.
"Бұл бастаманы бүгінгі кездесуге қатысушылардың бәрі қолдайды деп ойлаймын»,- деді Қасым-Жомарт Тоқаев."
Мемлекет басшысы ғылым-білім саласындағы байланыстың дамуын маңызды міндет ретінде атап өтті.
"Қазақстан Президенті Германияның ғылым-білім қауымдастығын жасанды интеллект, цифрландыру және «жасыл» технология сияқты перспективті бағыттарда ынтымақтастықты нығайтуға шақырды."
Сонымен қатар халықаралық қауіпсіздік пен тұрақтылықты нығайтуға баса мән берілді.
Қасым-Жомарт Тоқаев күрделі геосаяси жағдайда қауіпсіздік пен тұрақтылықты қамтамасыз ету мәселелері көпжақты ынтымақтастықтың бір бөлігі ретінде ұдайы назарда болатынын атап өтті.
"«Елдеріміз санқырлы форматта, оның ішінде Біріккен Ұлттар Ұйымы аясында тығыз қарым-қатынас жасайды."
"Біз алдағы уақытта да әлемде баламасы жоқ осынау әмбебап Ұйымның терроризммен, эсктремизммен, заңсыз көші-қонмен және климаттың өзгеруімен күрестегі, сондай-ақ бітімгершілік пен қарусыздандыру ісіндегі күш-жігерін толықтай қолдауға ниеттіміз."
Қазақстан Біріккен Ұлттар Ұйымын реформалау үдерісіне де белсене атсалысуға дайын.
"Бірқатар дамыған мемлекет, соның ішінде Германия БҰҰ Қауіпсіздік Кеңесінің тұрақты мүшелерінің қатарында болуға әбден лайық."
"Орайлы сәтті пайдалана отырып, 2027-2028 жылдары БҰҰ Қауіпсіздік Кеңесінің тұрақты емес мүшелігіне кандидатурасын ұсынған Қырғыз Республикасына табыс тілеймін."
"Қырғызстан Орталық Азияда және одан тысқары жерлерде тұрақтылық пен қауіпсіздікті нығайтуға айтарлықтай үлес қоса алатынына сенімдімін»,- деді Қазақстан Президенті."
Сөз соңында Мемлекет басшысы жиында айтылған барлық ұсыныс бүгін қабылданатын Бірлескен декларациядан көрініс табатынына сенім білдірді.
"Саммитте ГФР Федералдық канцлері Олаф Шольц, Қырғызстан Президенті Садыр Жапаров, Тәжікстан Президенті Эмомали Рахмон, Түрікменстан Президенті Сердар Бердімұхамедов пен Өзбекстан Президенті Шавкат Мирзиёев сөз сөйледі."
Кездесу қорытындысы бойынша Орталық Азия мемлекеттері басшылары мен Германия Федералдық канцлерінің бірлескен мәлімдемесі қабылданды.
"Форум басталғанға дейін Қазақстан Президенті мен Германияның Федералдық канцлері энергетика, машина жасау, логистика, тау-кен металлургиясы және ауыл шаруашылығы салаларындағы қазақ-герман бірлескен жобаларына арналған көрмені тамашалады, деп хабарлайды Ақорданың баспасөз қызметі."
Президент өз сөзін Германияның Федералдық канцлері Олаф Шольц пен осы елдің ірі бизнес өкілдеріне аталған форумға қатысқаны үшін ризашылық білдірумен бастады.
"Мемлекет басшысының айтуынша, Канцлердің ресми сапары қазақ-герман қатынастарында маңызды кезең басталғанын білдіреді әрі өзара ықпалдастықты тереңдету үшін мол мүмкіндікке жол ашады."
"Қасым-Жомарт Тоқаевтың айтуынша, былтыр екіжақты тауар айналымы 41 пайызға ұлғайып, 3,9 миллиард долларды құрады."
Германиядан келетін тікелей инвестиция да едәуір артқан.
"Оның мөлшері 64 пайызға өсіп, 770 миллион долларға жетті."
Бұл – рекордтық көрсеткіш.
Мемлекет басшысы Қазақстан білім мен инновацияға негізделген жаңа экономикалық парадигманы ілгерілетіп жатқанына назар аударды.
Осы мақсатқа жету үшін Қазақстан түбегейлі экономикалық және әлеуметтік реформалар жүргізіп жатыр.
"Экономиканы либерализациялауды көздейтін мұндай шаралар, ең алдымен, әділ бәсекелестікті және кәсіпкерліктің еркіндігін қамтамасыз етуге басымдық береді."
Экономикалық өсімге қол жеткізу үшін Қазақстан жаңа инвестициялық циклді бастады.
Оның аясында 2029 жылға дейін шетелден 150 миллиард доллар тікелей инвестиция тарту жоспарланып отыр.
Қасым-Жомарт Тоқаев өзара ынтымақтастықтың бірқатар перспективті бағытына тоқталды.
Мемлекет басшысы тағы бір перспективті бағыт ретінде энергетика саласына тоқталды.
"Оның айтуынша, Қазақстан барланған мұнай қорының көлемі жағынан Еуразия құрлығында екінші орында және әлемдік нарыққа энергия ресурстарын жеткізуші ірі елдердің санатына кіреді."
"Қазақстан мұнайының 70 пайызы Еуропа Одағына жөнелтілетінін ескерсек, еліміз экспорт мүмкіндіктерін ұлғайтуға, осылайша жаһандағы энергия ресурстары тапшылығының азаюына ықпал етуге дайын."
"Президенттің айтуынша, Қазақстан Еуразияның төрінде стратегиялық тұрғыдан ұтымды орналасқан, ол еліміздің өңірдегі ең басты сауда және логистика орталығына айналуына мол мүмкіндік береді."
Мемлекет басшысы «Орта дәліз» қазіргі кезде Еуропа бағытындағы ең қысқа әрі сенімді бағдар саналатынына назар аударды.
Аталған күрежол арқылы жылына 10 миллион тоннаға дейін жүк жеткізуге болады.
Бұл ретте Қасым-Жомарт Тоқаев Шығыс пен Батыс арасындағы сауда-саттықты одан әрі жандандыра түсу үшін «Орта дәлізді» Трансеуропа көлік желісімен және Еуропа Одағының «Жаһан қақпасы» бастамасымен ұштастыруды ұсынды.
Сонымен қатар Мемлекет басшысы Германиямен фармацевтика саласындағы ынтымақтастықты кеңейтудің келешегі зор деп санайды.
Еліміз дәрі-дәрмек пен медицина жабдықтары өндірісін белсенді түрде дамытып келеді.
2025 жылға қарай ішкі нарықтағы отандық өнім үлесін 50 пайызға дейін жеткізу жоспарланып отыр.
Президент Қазақстанда ауыл шаруашылығын дамытуға да мемлекет тарапынан айрықша мән беріліп жатқанын айтты.
"Әлемдегі ірі бидай экспорттаушылардың бірі ретінде еліміз агроөнеркәсіп кешенін жаңғыртуға, салаға жоғары технологиялар мен агротехнологиялық инновацияларды енгізуге мүдделі."
Мемлекет басшысы «Астана» халықаралық қаржы орталығы герман компанияларына жаңа серіктестік құру мүмкіндіктерін іздеуге көмектесе алатынын айтты.
"Қасым-Жомарт Тоқаев сөзін қорытындылай келе, бүгінгі кездесу айтарлықтай нәтиже беріп, Қазақстан мен Германия арасындағы экономикалық байланыстарды тереңдету үшін маңызды қадам болатынына сенім білдірді."
"Мемлекет басшысы Қасым-Жомарт Тоқаев пен Германия Канцлері Олаф Шольц қатысқан бизнес форум аясында төмендегідей қол қойылған құжаттарды алмасу рәсімі өтті: 1.Қазақстан Республикасы Өнеркәсіп және құрылыс министрлігі мен Германия экономикасы Шығыс комитеті арасындағы Техникалық реттеу саласындағы ынтымақтастық бойынша Қазақстан-Германия бастамаларының Жол картасы; Сондай-ақ Германия Федеративтік Республикасы делегациясының сапары шеңберінде екі елдің түрлі орталық және жергілікті мемлекеттік органдары, бизнес құрылымдары арасында 23 құжатқа қол қойылды."
"«Қазақстан-Германия» бизнес форумына дейін Қасым-Жомарт Тоқаев немістің іскерлік орта өкілдерімен кездесті, деп хабарлайды Ақорданың баспасөз қызметі."
"Мемлекет басшысының пікірінше, Германияның жетекші компанияларының Қазақстанға келуі екі елдің де экономикалық ынтымақтастықты дамытуға ниетті екенін көрсетеді."
Президент бизнесмендерге олардың компаниялары инновацияның алдыңғы шебінде келе жатқанын әрі жаһандық тұрақты даму үдерісінде негізгі рөл атқаратынын айтты.
Сонымен қатар Германия Канцлерінің сапары аясында қол қойылған келісімдер мен бірлескен бастамалар Астана мен Берлин арасындағы ұзақмерзімді стратегиялық серіктестікті нығайта түсетініне сенім білдірді.
Бизнес өкілдерінің алдында Германия Федаративтік Республикасының Канцлері Олаф Шольц те сөз сөйледі.
"Кездесуге Siemens Energy AG компаниясының басқарма төрағасы, Германия экономикасы Шығыс комитеті төрағасының орынбасары Кристиан Брух, CLAAS Group компаниясының басқарма төрағасы Ян-Хендрик Мор, DB E.C.O."
"Group компаниясының атқарушы кеңесінің төрағасы, Германия экономикасы Шығыс комитетінің Орталық Азия жөніндегі жұмыс тобының өкілі Нико Варбанофф, SVEVIND Energy GmbH компаниясының президенті, Қазақстанның Саксониядағы құрметті консулы Вольфганг Кропп, Aurubis AG компаниясының басқарма төрағасы Торальф Хааг, Siemens Healthineers AG компаниясының басқарма төрағасы Берндт Монтаг, GP Günter Papenburg AG компаниясының басқарма төрағасы Гюнтер Папенбург, HMS Bergbau AG компаниясының басқарма төрағасы Дэннис Швиндт, KfW Bankengruppe компаниясының Халықаралық қаржыландыру жөніндегі басқарма мүшесі Кристиане Лайбах, KNAUF Gruppe компаниясын басқарушы серіктестердің өкілі Александр Кнауф, Herrenknecht AG компаниясының басқарма мүшесі Мартин-Дэвид Херренкнехт, Ernst Klett AG компаниясының бас атқарушы директоры Филипп Хаусманн, Rhenus SE & Co. KG компаниясының бас директоры Тобиас Бартц қатысты."
"Қасым-Жомарт Тоқаев пен Олаф Шольц ресми делегация мүшелерінің қатысуымен кеңейтілген құрамда келіссөз өткізді, деп хабарлайды Ақорданың баспасөз қызметі."
"Президент Канцлердің елімізге жасаған алғашқы ресми сапарының мәні зор екенін атап өтіп, бүгінгі кездесу Қазақстан мен Германияның көпқырлы ынтымақтастығын жаңа деңгейге көтеретініне сенім білдірді."
"Мемлекет басшысының айтуынша, Германия Қазақстанның негізгі сауда серіктестерінің бірі және экономикамызға инвестиция салған жетекші елдердің санатына кіреді."
"Өз кезегінде Германияның Федералдық канцлері қазақ жерінде көрсетілген сый-құрмет үшін Қасым-Жомарт Тоқаевқа алғыс айтып, екіжақты байланыстардың қарқынды дамып келе жатқанына тоқталды."
"Тараптар өзара тиімді сауда-экономикалық ынтымақтастықты арттыруға, әсіресе, энергетика, «жасыл» трансформация, тау-кен өнеркәсібі, көлік-логистика, климатты қорғау, экология және ауыл шаруашылығы салаларындағы ықпалдастықты күшейтуге мүдделі екенін растады."
Сондай-ақ қазақ-герман мәдени-гуманитарлық байланыстарын нығайту перспективасы қарастырылды.
Келіссөздер қорытындысы бойынша Президент Қасым-Жомарт Тоқаев пен Федералдық канцлер Олаф Шольц Қазақстан Республикасы мен Германия Федеративтік Республикасы арасындағы ынтымақтастық туралы Бірлескен декларация қабылдады.
Сонымен қатар ресми делегация мүшелері мынадай құжаттарға қол қойды: 1.
Қазақстан Республикасының Ұлттық банкі мен Дойче Бундесбанк арасындағы Орталық банктер ынтымақтастығының техникалық мәселелері жөніндегі өзара түсіністік туралы меморандум; 2.
Қазақстан Республикасының Ғылым және жоғары білім министрлігі мен Германия Федеративтік Республикасының Федералдық Сыртқы істер министрлігі арасындағы Д.Серікбаев атындағы Шығыс Қазақстан техникалық университеті жанынан Қазақстан-Неміс ғылым және технологиялар институтын құру жөніндегі ниет туралы меморандум; 3.
"Қазақстан Республикасының Оқу-ағарту министрлігі, «Самұрық-Қазына» ұлттық әл-ауқат қоры» акционерлік қоғамы мен «Возрождение» қазақстандық немістер бірлестігі» қоғамдық қоры және Германия Федеративтік Республикасының Федералдық Сыртқы істер министрлігі арасындағы қазақ-неміс мектебін құру ниеті туралы меморандум."
"Мемлекет басшысы шақыруын қабыл алып, Қазақстанға ресми сапармен келгені үшін Олаф Шольцке ризашылығын білдірді, деп хабарлайды Ақорданың баспасөз қызметі."
"Германия Канцлері Олаф Шольц қонақжайлық танытқаны үшін Қазақстан Президентіне алғыс айтып, қазақ-герман қарым-қатынастарын өркендетудің маңызды екенін жеткізді."
"Әңгімелесу барысында екі елдің саяси, сауда-экономикалық, мәдени-гуманитарлық байланыстарын нығайту мәселесі талқыланды."
"Атап айтқанда, энергетика, «жасыл» трансформация, өнеркәсіп, тау-кен өндірісі, көлік-логистика, климаттың өзгеруі, экология, ауыл шаруашылығы және білім беру салаларындағы ықпалдастыққа айрықша мән берілді."
Кездесуде Олаф Шольцтің өтінішімен Қасым-Жомарт Тоқаев Украина төңірегіндегі жағдайды реттеуге байланысты пікірін жеткізді.
"«Ақорда» резиденциясында Қазақстанға ресми сапармен келген Германияның Федералдық канцлері Олаф Шольцті салтанатты қарсы алу рәсімі өтті, деп хабарлайды Ақорданың баспасөз қызметі."
Қазақстан Президенті мен Германия Федералдық канцлері бір-біріне ресми делегация мүшелерін таныстырды.
"Құрмет қарауылының бастығы мемлекеттер басшыларына рапорт беріп, екі елдің әнұрандары орындалды."
Салтанатты рәсімнен кейін Қасым-Жомарт Тоқаев пен Олаф Шольц келіссөз залына барды.
Қасым-Жомарт Тоқаевтың шақыруымен Германияның Федералды канцлері Қазақстанға ресми сапармен келді.
Мәртебелі мейманды Астана әуежайында Премьер-министр Олжас Бектенов қарсы алды.
Олаф Шольц «Орталық Азия+Германия» екінші саммитіне қатысады.
Оның аясында кең ауқымды бағыттар бойынша стратегиялық ынтымақтастық пен әріптестік мәселелері талқыланады.
Белгілі генерал-полковникке айрықша ерекшелік белгісін Ақорда резиденциясындағы салтанатты рәсімде Мемлекет басшысы Қасым-Жомарт Тоқаев берді.
Президент ұлттық қауіпсіздік және қорғаныс саласының ардагерін қалың жұртшылық құрметтейтінін және оның еңбек жолы ел өмірімен тығыз байланысты болғанын айтты.
Өз кезегінде Сәт Тоқпақбаев мемлекетіміздің қауіпсіздігі және еліміздің тыныштығы жолындағы еңбегін бағалағаны үшін Қасым-Жомарт Тоқаевқа алғыс білдірді.
Қазақ басшысының саясатын толығымен қолдайтынын жеткізді.
"Қасым-Жомарт Тоқаев, Қазақстан Республикасының Президенті: – Сіз қастерлі Отанымызға адал қызмет еттіңіз."
"Енді ғана тәуелсіздік алып, дербес мемлекет болған жылдары аса жауапты міндеттерді атқаруға білек сыбана кірісіп кеттіңіз.Еліміздің тыныштығы мен тұтастығын сақтау үшін орасан зор үлес қостыңыз."
Шын мәнінде мұны нағыз ерлік деп бағалауға болады.
Қазір де қоғамға пайдалы істерді атқарып жүргеніңізді біз жақсы білеміз.
Еліміздің лайықты азаматысыз.
"Сәт Тоқпақбаев, Халық қаһарманы: – Әділетті Қазақстан құру ісіндегі зор еңбегіңізді және сүйікті Отанымызды халыққа жайлы елге айналдыру мақсатында жүзеге асырып жатқан саясатыңызды толығымен қолдаймын."
"Мен де жастармен әскери оқу орындарында жиі кездесіп, Отанымыз Қазақстанның бүгінгі жарқын өмірі мен келешегі жайында әңгіме айтып жүрмін.Тәуелсіздігіміздің баянды болуы жолында Сізбен әрдайым біргемін!"
Президент Қасым-Жомарт Тоқаевтың шақыруымен Қазақстанға Германияның Федералдық канцлері Олаф Шольц ресми сапармен келеді.
Кездесу 16-17 қыркүйекке жоспарланған.
"Сапар аясында елордада жоғары деңгейдегі келіссөздер және «Орталық Азия + Германия» форматындағы екінші кездесу өтеді, - деп хабарлады Ақорданың баспасөз қызметі."
"Президент Паралимпиада жүлдегерлерін және бапкерлерді мемлекеттік наградалармен марапаттау туралы Жарлыққа қол қойды, деп хабарлайды Ақорданың баспасөз қызметі."
Қазақстан Республикасы Президентінің Жарлығымен Париж қаласында өткен XVII жазғы Паралимпиада ойындарында жоғары жетістіктерге жеткен спортшылар мен атлеттердің жаттықтырушылары мемлекеттік наградалармен марапатталды.
"Атап айтқанда, алтын медаль иегерлері Дегтярев Давид Мамиевич І дәрежелі «Барыс» орденімен, Науатбек Ақмарал Маратқызы ІІІ дәрежелі «Барыс» орденімен  наградталды."
"Күміс медальға қол жеткізген Ғаббасов Еркін Тілеуғабылұлы, Жұмағали Нұрдәулет Мақсұтұлы және Шәмей Ерғали «Парасат» орденінің кавалерлері атанды."
"«Құрмет» орденімен Паралимпиада ойындарының қола жүлдегерлері Мұқашбеков Дастан Мұратұлы, Райфова Зарина Райфқызы, Федосова Даяна Владимировна және Шүкірбеков Жұрқамырза Бақытұлы марапатталды."
"Ұлттық құрама бас бапкерлері мен спортшылардың жеке жаттықтырушыларының арасынан 5 азаматқа «Парасат» ордені, 7 адамға «Құрмет» ордені берілді."
Сонымен қатар екі жаттықтырушы Қазақстан Республикасы Президентінің Құрмет грамотасымен наградталды.
"Байрақты бәсекеге 85 елден спорт саңлақтары қатысып, өзара мықытына анықтады, деп хабарлайды24kz."
Төрткүл тарап көз тікккен сайыс тартысқа толы өтті.
"ШерниязЖалғасбекұлы,тілші: - Тереңнен тін тартқан түркі халықтарының төл мәдениеті мен тарихына төрткүл тарап таңданыспен қарайды.Біздегі бағзыдан жалғасқан ата кәсіп, салт-дәстүр, сенім мен наным, тағысы тағы бар, әлем халықтарының қызығушылығын тудырып отыр."
Мұны Астанада өткен көшпенділер ойындарынан анық байқауға болады.
Дүниежүзілік доданың дүбірі естілгелі елордаға келген шетелдіктердің қарасы қалың.
Қазақ даласында дүбірлі доданың басталғанына бүгін алтыншы күн.
85 елден келген 5 мыңнан аса қатысушы 21 спорт түрінен бақ сынады.
Сен тұр мен атайын дейтін кіл мықтылар тартысқан сайыста қара қылды қақ жарған төрешілік төрелік етуі заңдылық.
Байрақты бәсекеде бұл жауапкершілік 370 адамға жүктелді.
"Тастанбек Есентаев, V Дүниежүзілік көшпенділер ойындарының бас төрешісі: - Бұл жерде осыған дейінгі өткен көшпенділер ойындарынан ерекшелігі –біз төрешілерге әрбір федерация әлгі спорт түрінен өздері оларға семинар өткізді.Бірақ осы жарыстың кезінде тәжірибесін тексеріп, осы жерде ең жақсы, жоғары дәрежедегі төреші деген сертификатты біз беріп отырамыз."
"Бұл жерде этноспорттың президентінің қолы,жанағы федерацияның қолы, бас төрешінің қолы."
"Ұйымдастыру алқасы, көшпенділер ойындарын көруге 100 мыңнан аса турист келеді деген еді."
"Айтқаны айнымай келіп, қонақтар Астанаға ағыла аяқ басты."
Мұндайда қазақтың қонақжайлығын көрсету маңызды.
Осы мақсатта 1300 ерікті жас қызмет етті.
"Ибрахим Уәли, волонтер: - Менің жұмысым осы басқа елден келген азаматтарға мәдениетімізді, тарихымызды барлығын ақпаратпен бөлісіп отырамын және де мен сияқты волонтерлер 1300 адам."
Біздің тарихымызға өте қатты қызығады.
"Біздің тарихымызға өте қатты қызығады, біздің ұлттық спорттарымызға қатты қызығады."
"Біздің көкпар, аударыспақ дейтін спорттардан мәліметтерді бөлісіп отырамыз."
"Сондай-ақ ұлттық құндылықтарымызды ұлықтап, төл тарихымызды жаһан жұртының жадында жаңғырту үшін елорда іргесінен этноауыл бой көтерді."
Онда күніне 100-ден аса мәдени іс-шара өткізілді.
"Әр облыстың киіз үйлері тігіліп, тыныс-тіршілігі таныстырылды."
Өңірлерден келген өнерпаздар думанның көркін қыздырды.
"Зәлипа Төлепова, Қызылорда облыстық Н.Бекежанов атындағы қазақ академиялық музыкалық драма театрының актрисасы: - Әні-міне дегенше V Дүниежүзілік көшпенділер ойындарының соңына да келіп қалыппыз."
"Осы келгелі қазақтың салт-дәстүрін, әдет ғұрпын, мына біздің қараша үйіміздегі сандығымызды, ескі абзал дүниелеріміздің бәріне сырттан келген шетел халықтары тамсанып, таңдануда."
"Қазақ қай уақытта да көңілі кең халықпыз ғой, құшақ жая қарсы алып жатырмыз шетелдіктерді.Ұлттық ойындар ойналып, жарыстар жүріп жатыр."
"Төрткүл тарап көз тіккен байрақты бәсекенің тартысты тұстарынан жалт еткен жаңалықты қалт жібермей, жаһан жұртына жедел әлі бүкпесіз баяндау маңызды."
Осы мақсатта 64 елдің 1185 медиа маманы елге келді.
Қатысушылардың тілеуін тілеген жанкүйерлердің де қарасы қалың.
"Авторлары: Шернияз Жалғасбекұлы, Мадияр Қындыбаев"
"Қасым-Жомарт Тоқаев Оқу-ағарту министрі Ғани Бейсембаевты қабылдады, деп хабарлайды24kz."
"Мемлекет басшысына еліміздегі мектепке дейінгі, орта, техникалық және кәсіптік білім беру салаларын дамыту мақсатында қабылданып жатқан шаралар жөнінде мәлімет берілді."
"Президентке техникалық және кәсіптік білім беру жүйесін трансформациялау, инклюзивті және арнайы оқытуды дамыту жөніндегі жобалар таныстырылды."
Кездесу соңында Мемлекет басшысы Оқу-ағарту министріне саланы одан әрі жетілдіру және балалардың қауіпсіздігін қамтамасыз ету бойынша бірқатар тапсырма берді.
"Ғани Бейсембаев, ҚР Оқу-ағарту министрі: - Өткен жылы 29 үшауысымды, 12 апатты мектептің мәселесі шешімін тапты."
Жаңа оқу жылында 365 мың оқушыға есептелген 221 білім ошағын пайдалануға беру жоспарланып отыр.
"Мектептерді пәндік кабинеттермен жабдықтау көрсеткіші 2 есе артып, интернеттің сапасы үш есе артты."
Мектеп бағдарламасына «Адал адам – Адал еңбек – Адал табыс» жалпыұлттық құндылықтарына негізделген «Біртұтас тәрбие» бағдарламасы енгізілді.
Мемлекет басшысы Asia Infrastructure Solutions Singapore компаниясының төрағасы Вонг Хэн Файнды қабылдады.
Кездесуде Alatau City жобасын жүзеге асыру перспективасы талқыланды.
"Атап айтқанда, Қасым-Жомарт Тоқаев пен Вонг Хэн Файн шетелдің инвестициясын, технологиясын және білім әлеуетін тарта отырып, Алатау қаласын тиімді дамыту жөнінде егжей-тегжейлі пікір алмасты."
Президент осы тектес жобаларды жүзеге асыруда Вонг Хэн Файнның мол тәжірибесі бар екенін атап өтті.
Сондықтан оның бас консультант ретінде берген ұсынымдары халықаралық бизнес-хабқа айналуды көздейтін жаңа қаланы жобалау және салу ісінде нақты нәтиже береріне сенім білдірді.
Мемлекет басшысы Glencore компаниясының бас директоры Гэри Нейглді қабылдады.
Кездесу барысында Қасым-Жомарт Тоқаевқа мекеме қызметінің нәтижелері мен алдағы кезеңге арналған жоспары туралы мәлімет берілді.
"Бұдан бөлек, еліміздің тау-кен, металлургия және энергетика салаларындағы компания жұмысының негізгі аспектілері талқыланды."
Президент экологиялық стандарттарды қатаң сақтау және өндіріс процесіне инновациялық технологияларды енгізу қажет екеніне айрықша назар аударды.
"Қасым-Жомарт Тоқаев Қазақстан мен Түркия арасындағы қарым-қатынас екіжақты және көпжақты күн тәртібінің барлық бағыты бойынша қарқынды дамып келе жатқанын атап өтті, деп хабарлайды Ақорданың баспасөз қызметі."
"Президент әріптесі Режеп Тайип Ердоғанға ізгі тілегін жолдап, екі елдің стратегиялық ынтымақтастығы мен серіктестігін одан әрі нығайтудың маңызды екеніне назар аударды."
"Өз кезегінде Яшар Гюлер атажұртта көрсетілген сый-құрмет үшін алғыс айтып, Түркияның Қазақстанмен өзара сенім және қолдау рухындағы байланыстарды одан әрі тереңдетуге ниетті екенін растады."
Ол еліміздің бірқатар өңірлік және халықаралық түйткілді шешуге бағытталған күш-жігерін жоғары бағалады.
Сонымен қатар әңгімелесу барысында екі елдің қауіпсіздік саласындағы ынтымақтастық мәселесі қарастырылды.
Бүгін Президент Қасым-Жомарт Тоқаев «Ақорда» резиденциясында 7 мемлекеттің төтенше және өкілетті елшілерінен сенім грамоталарын қабылдады.
"Осылайша қазақ жеріндегі өзінің дипломатиялық миссиясына Испания, Эстония, Өзбекстан, Судан, Руанда, Доминикан және Маврикий елшілері ресми түрде кірісті."
"Дипломаттармен кездесу барысында Президент Қазақстан сыртқы саясатында бейбітшілікті жақтайды, БҰҰ Жарғысының қағидаттарын берік ұстанады және халықаралық ынтымақтастыққа әрдайым ашық екендігін айтты."
"Қасым-ЖомартТоқаев, Қазақстан Республикасының Президенті:-Қазақстан сыртқы саясатында бейбітшілікті жақтайды, БҰҰ Жарғысының қағидаттарын берік ұстанады және халықаралық ынтымақтастыққа әрдайым ашық."
Біз Біріккен Ұлттар Ұйымының жаһандық кеңістіктегі орнын ешқандай құрылым алмастыра алмайтынына нық сенімдіміз.
Бұл бірегей ұйымды әрқашан қолдаймыз.
"Осы орайда сіздердің елдеріңізбен екіжақты қарым-қатынасты, сондай-ақ көпжақты деңгейдегі байланыстарды дамытуға ниеттіміз."
Қазақстан – қарқынды дамып келе жатқан мемлекет.
Біз экономикамыздың тұрақтылығын қамтамасыз етуге ұмтылып отырмыз.
"Әрине, бұл оңай емес."
"Оның табысты болуы көп жағдайда халықаралық ықпалдастыққа, соның ішінде сіздердің елдеріңізбен арадағы ынтымақтастықты дамытуға байланысты."
"Бүгін Мемлекет басшысы Қостанай облысына жұмыс сапарымен барды, деп хабарлайды24kz."
Астықты өлкенің индустриалды аймағында шойыннан ауыр жүк көліктеріне қажетті автобөлшектер құятын зауытты іске қосты.
Жобаға 78 млрд теңге инвестиция тартылған.
Зауыт жылына 45 мың тонна шойын балқытады.Сапар аясында Президент құрылысы жүріп жатқан КІА көліктерін шығаратын зауыт пен бірқатар әлеуметтік нысанды да аралап көрді.
Мемлекет басшысы алдымен KamLitKZ жауапкершілігі шектеулі серіктестігінің шойын балқыту зауытына барды.
"Президент жаңа өндірілген цилиндрлар блогына қолтаңба қалдырып, жоба қатысушыларына Қазақстанның машина жасау кластерін дамытуға үлес қосқаны үшін алғыс айтты."
"Жылына 45 мың тонна шойынды балқытып, қалыпқа құятын зауытта  әзірге қозғалтқыштың блок цилиндрлерін шығарады."
"Досжан Ысқақ,тілші: -Бұл зауыттың жұмысы толық автоматтандырылған."
Ауыр жүк көліктерінің қозғалтқыштарын құюға қажетті қалыптарды көтеру және оның ішіне шойын құю жұмыстарының барлығына роботтар жауапты.
Дайын болған өнім ТМД және Еуропа мемлекеттеріне экспортталады.
Зауыт барлық заманауи талапқа сай келеді.
"Автоматтандыру және энергиялық тиімділік деңгейі жоғары болғандықтан, қоршаған ортаға тигізер зияны аз."
Қазіргі уақытта мұнда 30 робот бар.
"Мұқағали Төлегенов,«Камлит»зауыты жабдықтарға қызмет көрсету бойынша шебер: - Бұнда роботтар адамның күші жетпейтін ауыр жұмыстарды жасайды."
Автоматтандырылған Kuka роботтарымен жұмыс жасаймыз.
Бұның тиімділігі жылдамдығында және 12-24 сағат бойы тоқтаусыз жұмыс жасай алады.
Бұл роботтар Германия мемлекетінде жаслады.
Өндіріс орны негізінен қазақстандық шикізатты кәдеге жаратады.
Құны 78 миллиард теңгеден асатын жобаны іске асыру нәтижесінде 500 жаңа жұмыс орны ашылды.
"Дмитрий Гуртовой,«Камлит»зауытының директоры: - Қасымызда тағы бір ғимаратта құрылыс жұмыстары жүріп жатыр, аяқталуға жақын."
Келер жылы іске қосамыз.
Онда жүк көліктерінің жүріс бөлігіне арналған редукторлар құйылады.
Жылына 74000 редуктор құямыз.
Біздің өнімдерді әртүрлі жүк көліктері мен ауыл шаруашылығы техникаларына пайдалануға болады.
Мемлекет басшысы Қасым-Жомарт Тоқаев Қостанай облысындағы KIA автокөліктерін шығаратын зауыттың құрылыс алаңына да барды.
Келесі жылы іске қосылатын кәсіпорын бастапқы кезеңде Sorento моделін шығаруды жоспарлап отыр.
2026 жылдың қаңтар айынан бастап жаңартылған Sportage моделі құрастырылады.
"Досжан Ысқақ,тілші: - АҚШ-тың Мичиган штатындағы шағын ғана Детройтты жаһан жұрты «моторлар қаласы» деп атайды."
"Себебі XX ғасырдың басында көлік шығаратын алпауыт «Дженерал моторс», «Форд» «Крайслер» қатарлы компаниялар осы Детройтта зауыттар салып, шаһарда әлемдегі ең үлкен автомобиль шығару кластері қалыптасты.Қостанайды да дәл сондай «Қазақстанның детройды» деуге болады."
Еліміздегі машина жасау орталығы осы қала десек қателеспейміз.
Қазақстанда құрастырылатын өліктердің 70%-іҚостанайдан шығады.
Мына біз тұрған КІА зауыты да келесі жылы қолданысқа беріледі.
"Бұл жерде жылына 70 мың көлік құрастырылып, 1500 адам жұмыс істейді деген жоспар бар."
Зауыт құрылысына Қостанайдың индустриалды аймағынан 70 гектар жер бөлінген.
"Автоматтандырылған заманауи кәсіпорынның дәнекерлеу желісінде, автокөлікті бояу және құрастыру жұмыстарына 70 робот пайдаланылады."
"Жобаның құны 200 миллион долларды құрайды, оның 80%-ке жуығы тікелей шетелдік инвестицияның үлесінде."
"Тағы бір айта кетерлігі, КІА компаниясы мұндай жобаны алғаш рет Оңтүстік Кореядан тыс жерде қаржыландырып отыр."
"Ким Де ки,«KIA Qazaqstan»ЖШС бас директоры: -КИА компаниясының шет елдерде 6 зауыты бар."
Ал ТМД елдері аумағында мұндай зауыт болмаған.
Сондықтан осы аймақты қамту үшін Қазақстанда зауыт салу шешімі қабылданды.
Компания өзі инвестиция құйып отыр.
Биыл қазан айынан бастап алғаш көлік шығарылады.
"Қостанай – бидай мен дәнді дақылдар егіп-баптауға таптырмас, топырағы құнарлы мекен."
"Бір сөзбен айтқанда, «астықтың астанасы»."
"Мемлекет басшысы егіс алқабына да барып, ауыл шаруашылығы тауарларын өндірушілермен кездесті."
Биыл өңір диқандары 5 миллион гектар алқапқа егін еккен.
Алдағы үш жылда аймақта мал және құс шаруашылығын дамыту мақсатында 14 тауарлы сүт фермасына инвестиция тартылмақ.
Мал шаруашылығына арналған 44 кешен және екі ірі құс фабрикасы салынады деген жоспар бар.
"Манат Карбозов,шаруа қожалығының басшысы: - Біздің шаруашылығымыз ет бағытында жұмыс жасайды."
"Әулиекөл, ангус тұқымдарыменайналысады."
"Мемлекеттік қолдау аясында мал басын соңғы 3 жылда 3 есеге арттырдық.Өзіміздің кәсіпорынды дамыту мақсатында жастарға қолдау білдіріп, жұмыс беріетін өзіміздің ұсыныстарымыз бар."
"Қасым-Жомарт Тоқаев, Қазақстан Республикасының Президенті: -Мемлекет тарапынан қолдау көрсетеміз."
"Биыл егін бітік, бірақ ауа райының қолайсыздығына байланысты біраз қиындықтар бар."
"Бәріміз бір халық, болып барлық қиындықтарды еңсереміз."
"Бірақ тәуекелге бел буып егінді егіп, күзде оруды ғана ойлауға болмайды."
Мемлекет басшысы ауыл шаруашылығында жаңа технологияларды енгізу және өнімді терең өңдеу маңызды екенін атап өтті.
"Қасым-Жомарт Тоқаев, Қазақстан Республикасының Президенті: -Ауыл шаруашылығында жаңа технологияның рөлі орасан."
"Міне,тыңайтқыштар беруді енді енді қолға алып едік,нәтижесі көрініп тұр."
Бұнымен тұрақты түрде айнадлысу керек.
Ал мемлекеттің міндеті қолдау көрсету.
Қажетті қаражатпен қамтамасыз ету.
Қостанайда өнеркәсібі енді ғана өркендеген қала емес.
Сонау 1970-80 жылдары қалада ондаған зауыт болған.
Кейін тоқырау жылдары талайы банкрот болды.
"Сол нысандардың бірінің орнын «АгромашХолдинг» басып, 2021 жылы жаңа зауыт іске қосылды."
Президент осы зауыттың Локализация орталығын да аралап көрді.
Бүгінде мұнда 700 адам еңбек етеді.
Зауыт жылына 250 мыңға жуық бөлшек өндіреді.
Жыл басынан бері 1 мыңға жуық трактор мен 300 комбайн шығарған.
"Динара Шүкіжанова,«Agromash»зауытының президенті: -Біз осыған дейін тек құрастыру жұмыстарымен айналысып келдік."
Қазір ұсақ бөлшектер жасауға көшті.
"Шикізат, яғни,темірді сатып алып, өзіміздегеі дәнекерлеу құрылғылары арқылы техникаға қажетті бөлшектерді жасаймыз."
"Өзімізде қажетті құрылғылар, бояу камерасы барлығы бар."
Локализация орталығы CLAAS тракторлары мен комбайндарының бірқатар қосалқы бөлшегін дайындауға тапсырыс алған.
"Бұған қоса, зауытта дән себу және бүрку қондырғыларының өндірісі де іске қосылмақ."
"Әлібек Құсайынов,Agromash зауытының вице-президенті: - Қостанайда ашылып жатқан КИА зауыты да бізбен келісімшарт дайындап жатыр.Сондай ақ басқа компаниялармен де жұмыс істейміз, «Allur авто», «Технопарк», KamLitKZ компаниялары."
"Зауыт ашылғалы бері қызмет етіп келе жатқан Жандос Қабдіраш комбайн мен тракторға қажетті саймандарды жонып, арнайы станоктарда жасап шығарады."
Жас маман зауыттағы жұмысының жайлы екенін айтады Қызметкерлердің орташа жалақысы 332 мың теңге.
"Жандос Қабдіраш,токарь: - №59 көлледжді бітіріп, әскерден кейін осы «Агромаш» зауытына жұмысқа орналастым."
Мен 2021 жылдан бері жұмыс істеймін 4 жыл болды жұмыс істеп жатқаныма.
"Втулка, палец, әртүрлі бөлшектерді өңдейміз."
Кез келген қала үшін халықты әлеуметтік және спорттық нысандармен қамтудың да маңызы зор.
Мемлекет басшысы Қостанайдағы дене шынықтыру-сауықтыру кешенін де аралап көрді.
"Мұнда жергілікті тұрғындар спорттың шағын футбол, баскетбол, волейбол және үстел теннисі сияқты түрлерімен емін-еркін айналыса алады."
"Қасым-Жомарт Тоқаев, Қазақстан Республикасының Президенті: - Сендердің қабілеттерің жоғары."
Дайындалыңдар.
Сендерге сәттілік тілеймін.
"Бұған қоса, Президент IQostanay smart балаларға арналған смарт орталығына да барды."
Қазіргі уақытта мұнда екі мыңға жуық оқушы қосымша білім алады.
Өскелең ұрпақтың игілігі үшін 24 үйірме жұмыс істеп тұр.
Қостанай облысы еліміздің азық-түлік қауіпсіздігін қамтамасыз етуге зор үлес қосып отыр.
Бірақ бай ауылшаруашылық тарихымен қатар қала қазір машина жасау саласын да дамытуға ден қойған.
Бүгінде 5 мыңға жуық қостанайлық сол салада қызмет етеді.
Ал тұрақты жұмыс орындары өңірдің әлеуметтік-экономикалық жағдайының жақсара түсетініне кепіл болса керек.
"Авторлары: Досжан Ысқақ, Азамат Саметов, ПТРК"
"Мемлекет басшысы «АгромашХолдинг KZ» акционерлік қоғамының Локализация орталығына барды, деп хабарлайды24kz."
Мұнда Президентке дөңгелекті ауыл шаруашылығы техникалары мен жалпы машина жасау саласы үшін қосалқы бөлшектер шығаратын кәсіпорынның жұмысы таныстырылды.
Қазір орталықта 700 адам еңбек етеді.
Зауыт жылына 250 мыңға жуық бөлшек өндіреді.
Жуырда Локализация орталығы аспалы және тіркемелі техникаларды өндіруде әлемде үздік саналатын AMAZONE компаниясымен келісімшартқа қол қойылады.
Биыл зауытта дән себу және бүрку қондырғыларының өндірісі де іске қосылмақ.
Қазір орталық KIA компаниясымен бірлесіп 2025 жылы іске қосылатын жаңа зауыттың құрамдас бөліктеріне арналған жабдықтар өндіру жұмыстарын бастаған.
"Қасым-Жомарт Тоқаев кәсіпорынның еңбек ұжымымен жүздесіп, өндірістегі жергілікті үлесті арттыру, білікті мамандар даярлау және ауыл шаруашылығы техникаларын жаңарту қажет екеніне тоқталды."
"Қасым-Жомарт Тоқаев, Қазақстан Республикасының Президенті: -Елімізде тозығы жеткен техникалар өте көп."
"Кейбір мамандардың айтуынша, ол 80%-кедейін жеткен."
Қазақстанда шығарылған техниканың есебінен барлық паркті жаңартатын уақыт келді.
Қазір колледждерде жұмысшы мамандықтар бойынша білім алған жастардың өндіріске келгені қуантады.
Мемлекет басшысы Қостанай ауданының Майкөл ауылдық округіндегі «Надеждинка» жауапкершілігі шектеулі серіктестігінде ауыл шаруашылығы тауарларын өндірушілермен кездесті.
Бұл туралы Ақорданың баспасөз қызметі хабарлайды.
Қасым-Жомарт Тоқаевқа облыс әкімі өңірдегі ауыл шаруашылығын дамыту шаралары жөнінде мәлімет берді.
"Құмар Ақсақаловтың баяндауынша, биыл диқандар 5 миллион гектар алқапқа егін еккен."
"Элиталық тұқымның үлесі мен минералды тыңайтқыштарды себу көлемін ұлғайту, сондай-ақ машина-трактор паркін жаңарту арқылы егін шаруашылығының өнімділігін арттыру жоспарланып отыр."
Сондай-ақ Мемлекет басшысына өңірде мал және құс шаруашылығы салаларын дамыту туралы баяндалды.
"Атап айтқанда, алдағы үш жылда 14 тауарлы сүт фермасына инвестиция тартылады."
Мал шаруашылығына арналған 44 кешен және екі ірі құс фабрикасы салынады.
"Аталған жобалар есебінен облыстағы сүт және ет өндіру көлемі 1,4 есе, ал құс еті өндірісі 5 есе көбейеді."
"Бұдан бөлек, бірқатар инвестициялық жобаны жүзеге асыру нәтижесінде үш жыл ішінде терең өңделетін өнімдердің үлесін 70 пайызға дейін жеткізу міндеті қойылған."
"Президент «Надеждинка» ЖШС-нің егіс алқабын аралап көріп, ауыл шаруашылығы еңбеккерлерімен әңгімелесті."
"Мемлекет басшысы егінді уақтылы жинап алу, еңбек өнімділігін арттыру және аграрлық салаға жаңа технологиялар енгізу, ауыл шаруашылығы жерлерін мақсатқа сай пайдалану маңызды екенін атап өтті."
Қасым-Жомарт Тоқаев мемлекет отандық фермерлерді қолдауды жалғастыратынын және табысты жобаларды жүзеге асыруға көмек көрсететінін жеткізді.
"Мемлекет басшысы Қасым-Жомарт Тоқаев жұмыс сапары аясында Қостанай облысындағы KIA автомобильдерін шығаратын зауыттың құрылыс алаңына барды, деп хабарлайды24kz."
Кәсіпорын конвейерден алғашқы көлікті сынақ режимінде келесі жылдың шілде айында шығаруды жоспарлап отыр.
Автокәсіпорын бастапқы кезеңде Sorento моделін жасайды.
2026 жылдың қаңтар айынан бастап жаңартылған Sportage моделі құрастырылады.
Сондай-ақ Президентке KIA зауыты жылына 70 мыңға жуық автокөлік шығара алатыны жөнінде мәлімет берілді.
Кәсіпорында жаңадан 1500 тұрақты жұмыс орны ашылады.
Мұнда өндірістің тиімділігін арттыруға әрі экологиялық тұрғыдан зиянсыз етуге бағытталған технологиялық шешімдер қолданылады.
"Автоматтандырылған заманауи кәсіпорынның дәнекерлеу желісінде, автокөлікті бояу және құрастыру жұмыстарына 70 робот пайдаланылады."
"Жобаның құны 200 миллион долларды құрайды, оның 80%-ке жуығы тікелей шетелдік инвестицияның үлесінде."
Мемлекет басшысы Қасым-Жомарт Тоқаев «KamLitKZ» ЖШС шойын құю зауытына барды.
Бұл туралы Ақорданың баспасөз қызметі хабарлайды.
Қасым-Жомарт Тоқаевтың Қостанай облысына жұмыс сапары «KamLitKZ» жауапкершілігі шектеулі серіктестігінің шойын құю зауытымен танысудан басталды.
Аталған кәсіпорын өңірдің индустриялық аймағында орналасқан.
Президент жүк көліктеріне арналған қосалқы бөлшектер шығаратын өндіріс орнын аралап көрді.
Серіктестіктің бас директоры Дмитрий Гуртовой зауытта жылына 45 мың тонна шойын құймасы өндірілетінін айтты.
"Құны 78,2 миллиард теңге болатын жобаны іске асыру нәтижесінде 500 жұмыс орны ашылды."
Мемлекет басшысына жобаға Қазақстанның инженерлері мен технологтары атсалысып жатқаны баяндалды.
Сонымен қатар әлемдік деңгейдегі тәжірибелі инжиниринг компанияларының сарапшылары мен еуропалық машина жасаушылар тартылған.
"Қасым-Жомарт Тоқаевқа шойын қорыту және қалыпқа құю, сондай-ақ бұйымды өңдеу секілді жұмыстардың толық процесі көрсетілді."
Зауыт барлық заманауи талапқа сай келеді.
"Автоматтандыру және энергиялық тиімділік деңгейі жоғары болғандықтан, қоршаған ортаға әсері аз."
Қазіргі уақытта мұнда 30 робот бар.
Олар анағұрлым күрделі әрі ауыр технологиялық операцияларды орындайды.
Мемлекет басшысы озық технологиялармен жабдықталған кәсіпорынға оң баға берді.
Бұдан соң зауытта еңбек ететін отандық жас инженерлермен әңгімелесті.
"Президент жаңа өндірілген цилиндрлар блогына қолтаңба қалдырып, жоба қатысушыларына Қазақстанның машина жасау кластерін дамытуға үлес қосқаны үшін алғыс айтты."
Сонымен қатар Мемлекет басшысына Қостанай облысының әкімі Құмар Ақсақалов өңірге инвестиция тарту жөнінде мәлімет берді.
"Атап айтқанда, индустриялық сектордағы, агроөнеркәсіп кешеніндегі, металлургия, машина жасау және логистика салаларындағы жаңа жобалар туралы баяндады."
"Құмар Ақсақаловтың айтуынша, жоспар іске асырылған кезде, жалпы өңірлік өнім көлемі 2 есе өсіп, жыл сайынғы бюджет түсімі 75 миллиард теңгеге ұлғаяды."
"Сондай-ақ орташа жалақы мөлшері 1,5 есе артып, 20 мыңға жуық жаңа жұмыс орны ашылады."
"Мемлекет басшысы БҰҰ Дүниежүзілік туристік ұйымының Бас хатшысы Зураб Пололикашвилиді қабылдады, деп хабарлайды Ақорданың баспасөз қызметі."
Қасым-Жомарт Тоқаев V Дүниежүзілік көшпенділер ойындарының ашылу салтанатына қатысқаны үшін UNWTO делегациясына және Зураб Пололикашвилиге ризашылығын білдірді.
"Президент бұл ауқымды іс-шара халықтар арасындағы достықты нығайтуға, Қазақстанның имиджін ілгерілетуге, еліміздің бай мәдени-тарихи мұрасын дәріптеуге септігін тигізетінін атап өтті."
Қасым-Жомарт Тоқаев Қазақстанның Ұйыммен тығыз ынтымақтастыққа бейілді және туризм саласындағы бірлескен бастамаларды жүзеге асыруға дайын екенін жеткізді.
"Бас хатшы Зураб Пололикашвили қонақжайлық танытқаны үшін Мемлекет басшысына алғыс айтып, V Дүниежүзілік көшпенділер ойындарының ұйымдастырылу деңгейіне жоғары баға берді."
"Оның пікірінше, мұндай іс-шаралар туризмді және жалпы ел экономикасын дамытуға жол ашады."
Кездесу барысында Қазақстанның БҰҰ Дүниежүзілік туристік ұйымымен серіктестік аясын кеңейту перспективасы талқыланды.
Еліміздің туристік әлеуетін және халықаралық аренадағы беделін арттыруға ықпал ететін нақты жұмыстарға баса назар аударылды.
"Президентке еліміздің әлеуметтік-экономикалық жағдайы, егін орағы және су тасқынынан зардап шеккен өңірлердегі тұрғын үйлерді қалпына келтіру жұмыстары туралы баяндалды, деп хабарлайды Ақорданың баспасөз қызметі."
"Олжас Бектеновтің айтуынша, биыл өңдеу өнеркәсібі және құрылыс саласы экономикалық дамудың негізгі факторына айналды."
Ауыл шаруашылығында да айтарлықтай өсім бар.
"Еліміздегі негізгі дәнді дақылдар алқабының 4,5 миллион гектарға жуығы немесе 27 пайызы жиналған."
Орта есеппен бір гектардан 15 центнер өнім алынып отыр.
"Шамамен 6,6 миллион тонна астық бастырылды."
Бұл былтырғы көрсеткіштен 40 пайызға артық.
Шаруашылықтарға арзандатылған дизель отынын жеткізу кестеге сай жүргізіліп жатыр.
Қасым-Жомарт Тоқаевқа су тасқынынан зардап шеккен тұрғындарды баспанамен қамту жөнінде мәлімет берілді.
Бүгінге дейін 7 463 отбасы жаңа қонысқа көшті.
479 баспананың құрылысы аяқталуға жақын.
Сонымен қатар 9 171 отбасына жөндеу жұмыстары үшін өтемақы төленді.
"Кездесу соңында Мемлекет басшысы жүргізіліп жатқан жұмыстың маңызын атап өтіп, елімізді одан әрі әлеуметтік-экономикалық тұрғыдан дамытуға қатысты бірқатар тапсырма берді."
"Мемлекет басшысы V Дүниежүзілік көшпенділер ойындарына арнайы спорт делегациясын жібергені үшін Әзербайжан Президентіне алғыс айтты, деп хабарлайды Ақорданың баспасөз қызметі."
Қазақстан Президенті стратегиялық серіктестік рухында дамып келе жатқан екіжақты сауда-экономикалық және мәдени-гуманитарлық ынтымақтастықтың қарқынын жоғары бағалады.
Осы орайда қыркүйек айының соңында өтетін Әзербайжанның Қазақстандағы мәдениет күндері халықтар арасындағы бірлікті бекемдеуде маңызды рөл атқаратынына тоқталды.
"Бұдан бөлек Қасым-Жомарт Тоқаев Ильхам Әлиевті Әзербайжандағы Парламент сайлауының табысты өтуімен құттықтап, саяси науқанды Қазақстанның өкілдері де бақылағанын атап өтті."
Мемлекет басшысы Әзербайжан мен Арменияның бейбіт келісімге келуі үшін Қазақстан тарапының алдағы уақытта да Алматы алаңын келіссөздерге ұсынуға дайын екенін растады.
Өз кезегінде Ильхам Әлиев Бакудің Астанамен екіжақты қарым-қатынастың барлық бағыты бойынша ынтымақтастықты одан әрі нығайту үшін күш-жігер жұмсауға ниетті екенін жеткізді.
Әңгімелесу достық рәуіште өтті.
"Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің кезекті отырысы өтті, деп хабарлайды Ақорданың баспасөз қызметі."
"Жиында Премьер-Министрдің орынбасары – Ұлттық экономика министрі Нұрлан Байбазаров, Қорғаныс министрі Руслан Жақсылықов, Өнеркәсіп және құрылыс министрі Қанат Шарлапаев еліміздің қорғаныс қабілетін нығайту шараларын жүзеге асыру мәселелері туралы баяндама жасады."
"Қауіпсіздік Кеңесі мемлекеттің әскери әлеуетін арттыруға байланысты ұсынылған тәсілдер және армияны заманауи қарумен, әскери техникамен, соның ішінде отандық қорғаныс кешені кәсіпорындары шығарған өнімдермен жарақтандыру бойынша тиісті шешімдер қабылдады."
Жиын соңында Президент – Қауіпсіздік Кеңесінің Төрағасы Қасым-Жомарт Тоқаев Үкіметке және басқа да мүдделі мемлекеттік органдарға еліміздің әскери ұйымын жетілдіру бағытында бірқатар нақты тапсырма берді.
Қасым-Жомарт Тоқаев Эмомали Рахмонды Тәжікстанның Тәуелсіздік күнімен құттықтады.
"Мемлекет басшысы құттықтау жеделхатында Президент Эмомали Рахмонның парасатты көшбасшылығымен Тәжікстанның маңызды саяси және әлеуметтік-экономикалық реформаларды жүйелі түрде жүзеге асырып, мемлекеттілікті нығайту жолында сенімді қадам басып келе жатқанын, халықаралық аренада абыройы жоғары екенін атап өтті."
"Сондай-ақ егемендік жылдарында Қазақстан мен Тәжікстан стратегиялық серіктестік және одақтастық рухындағы өзара тиімді қарым-қатынас орнатқанын, бұл екі халықтың мүддесіне сай келетінін жеткізді."
"Қасым-Жомарт Тоқаев Тәжікстан Президентінің жауапты мемлекеттік қызметіне табыс, ал бауырлас тәжік халқына бақ-береке тіледі."
"Мемлекет басшысы V Дүниежүзілік көшпенділер ойындарының ашылу салтанатына қатысты, деп хабарлайды24kz."
"Мемлекет басшысы Көшпенділер ойыны бабалар аманат еткен қастерлі мұраны көздің қарашығындай сақтап, жас буынға табыстау мақсатынан туған бірегей жоба екенін айтты."
"«Астана Арена» стадионында өткен шараға Өзбекстан мен Қырғызстан Президенттері мен Түрікменстан Халк Маслахатының төрағасы Гурбангулы Бердімұхамедов, Татарстан Республикасының Раисы, Саха Республикасының басшысы және Моңғолияның бұрынғы президенті Энхбаяр Намбарын мен Дүниежүзілік этноспорт конфедерациясының президенті Біләл Ердоған қатысты."
Сондай-ақ халықарлық ұйымдардың басшылары төбе көрсетті.
Қалыптасқан дәстүр бойынша жарысқа қатысушы мемлекеттер спортшыларының шеруі өтті.
"Биылғы Көшпенділер ойындарына Азия мен Еуропадан, Солтүстік және Оңтүстік Америкадан, Африкадан, сондай-ақ Австралиядан спортшылар келді."
Дүбірлі доданың ашылу салтанатында қазақ жерін мекен ететін түрлі этнос өкілдерінің балалары көк байрағымызды алып шықты.
V Дүниежүзілік көшпенділер ойыны.
Төрт құрлықтағы төрт мыңнан астам спортшының басын қосқан дүбірлі дода «Астана Арена» стадионында ашылды.
Алдымен қазақ халқының Туы мен Әнұранына құрмет көрсетілді.
Кейін қатысушы мемлекеттердің шеруі өтті.
Көшті сайыстың негізін қалаушы әрі басты фаворит Қырғызстан Республикасы бастады.
Ал шеруді этникалық роктың сүймелдеуімен ұзын-сонар қатарға тізілген Қазақстан спортшылары аяқтады.
Жарысқа қатысушылар спорттың 20 түрінен бақ сынасады.
Бес нысанда 110 медаль жиынтығы сарапқа салынбақ.
Салтанатты шараға келген мәртебелі меймандар сайыстың салмағын арттыра түсті.
"Президент алдымен құрметті қонақтарға алғысын айтып, сөзін түркі жұртының бірлігінен бастады."
"Қасым-Жомарт Тоқаев, Қазақстан Республикасының Президенті: - Көшпенділер өркениеті – дүниежүзі тарихында өшпес із қалдырған өркениет.Ұлы дала көшпенділері ежелден байтақ Еуразияны мекен еткен."
"Олар жаһандық даму үдерісіне түбегейлі өзгеріс әкелді, сол замандағы озық технологияның иесі болды."
Көшпенділер бес мың жыл бұрын жылқыны қолға үйретті.
Дүниені дүбірлеткен салт аттылар мәдениетін қалыптастырды.
Қуатты қару-жарақ пен ғажайып зергерлік бұйымдар жасап шығарды.
Сақ дәуірінің Алтын адамдары – соның айқын дәлелі.
Дүниені дүбірлеткен салт аттылар мәдениетін де қалыптастырған көшпенділер.
"Оған қоса, қуатты қару-жарақ пен ғажайып зергерлік бұйымдар да осы халықтан шықты."
"Президент өз сөзінде тарихты қаузап, біздің аймақта ілім ғылым да тұрақты дамығанын еске салды."
"Қазақ жерінен әл-Фараби, Қожа Ахмет Ясауи сынды ғұламалар шыққан."
Олар ілім-ғылымның дамуына орасан зор үлес қосты.
"Біздің бабаларымыз алып мемлекеттер құрды, үлкен қалалар салды."
"Ұлы далада Отырар, Түркістан, Тараз, Сарайшық сияқты сәулетті шаһарлар бой көтерді."
"Көшпенді жұрт батыс пен шығысқа көпір болып, түрлі мәдениеттің жақындасуына әсер етті."
"Осы жерде ежелгі Ғұн империясы, одан соң Түрік қағанаты салтанат құрды."
"Олардың даңқты жолын Алтын Орда мен Қазақ хандығы жалғастырды, Бабалар аманат еткен қастерлі мұраны көздің қарашығындай сақтап, жас буынға табыстау – маңызды міндет."
Президент бұл мақсатқа көшпенділер ойындары арқылы қол жеткізуге болатынын айтты.
Бұл істе айырқалпақты ағайындардың атқарған еңбегі ерен.
"Қасым-Жомарт Тоқаев, Қазақстан Республикасының Президенті: -Бұл – ұлттық спорт түрлерінен өтетін әлемдегі ең ірі дода."
Оны Көшпенділер олимпиадасы деуге болады.
Бұл ойындар дала өркениетін жер жаһанға паш етеді.
Қазақстан бүкіл әлемге бейбітшілік пен келісім мекені ретінде танымал.
Елімізде түрлі этнос өкілдері тату-тәтті өмір сүріп жатыр.
Біз алыс-жақын шетелдің бәрімен тығыз байланыс орнаттық.
Басқа мемлекеттер де өзара достық қатынаста болғанын қалаймыз.
Сондықтан Көшпенділер ойындары ынтымағымызды бекемдей түспек.
"Бекзат Аманов, тілші: -Ашылу салтанатының ауқымы таңғаларлық."
"Ұйымдастырушылар ұлттық спортты ұлықтады, өзге құндылықтарды да ұмытпады."
"Саханада жаһанның, жердің жаралуы көрсетіле отырып,көшпелі халықтардың өркениетке қосқан үлесі суреттелді."
"Қыран құс, құмай тазы һәм еңселі батырлар қайта жаңғырған«Астана Арена»стадионындағы сахнаның көркін кіргізді."
Сонау Ғұн империясының тарихынан бастап Алтын Орда одан әрі Тәуелсіз Қазақстанға дейінгі уақыт баяндалды.
"Осылайша, кең ауқымды салтанатты жиын ән-би ғана қамтылған думанды кеш емес, астары мол ұлы дүниеге ұласты."
Жер ананы қадірлеу һәм қастерлеуді негізге алған ұйымдастырушылар сахнаға алып аэростатты алып шықты.
Бұл – әлемдегі ең үлкен қашықтан басқарылатын планетамыздың прототипі.
"Олег Горбунов, ұйымдастырушы: -Стадиондағы ауа ағындары әдепкіде кедергі келтірді."
Бірақ жергілікті азаматтардың көмегімен шар дайындықтан сүрінбей өтті.
"Көптеген құрылғы бір мезетте іске қосылып, шарды ауаға көтереді."
Көлемі 113 куб метрге жетеді.
Әлемдегі ең үлкен аэростат.
"Яғни, ұшып жүретін ең үлкенЖер деуге болады."
Ұйымдастырушылар халқымыздың терең тарихын да назардан тыс қалдырмады.
"Алаңның қақ ортасында шаңырақ көтеріп, ата-бабамыздың тұрмысы мен дәстүрі дәріптелді."
Қазақтың батыр қызын сомдаған әртістің бірі – Айсель Амангелдиева.
"«Құсбегі қызды ойнаған ол рөлге кіру қиындық тудырмады», - дейді."
Өйткені көшпенділік қазақтың қанында бар.
"Айсель Амангелдиева, әртіс: - Мен өзім атқа отырғандықтан аттың басын ұстайсың, атты бұрған кезде, шапқан кезде өз күшіңмен атты ұстау керексің."
"Және мен ойлаймын, әр қазақтың қызында қайнап тұрған қазақтың қаны болу керек.Күш деген сияқты."
Ашылу салтанатындағы тағы бір ерекшелік – тайқазанды суға толтыру.
"Олимпиада символы от болса, көшпенділер басты белгі ретінде суды таңдады."
Су түркі жұрты үшін негізгі тіршілік көзі.
"Малды да, жанды да ағынмен сақтаған халық өткенін ұмытпайды, керісінше қайта жаңғыруды қолға алды."
"Мұратбек Қыпшақбаев, V Дүниежүзілік көшпенділер ойындарын өткізу және дайындау дирекциясы басшысының орынбасары: -Олимпиада ойындарының символы алау болса, бұл жерде су."
Бізде«Бірлік керуені»деген жоба болған.
Сол жоба аясында батырларды іріктеп алғанбыз.
"Сол батырлар барлық өңірден торсыққа құйып, су әкелді."
"Сол суды бірлігімізді көрсетіп, Тайқазанға құяды."
Көшпенділер ойындарына 100 мыңға жуық турист келеді деп күтілуде.
Олардың алғашқы легі ашылу рәсімінен көрінді.
Басым бөлігі Димаш Құдайбергенді асыға күтті.
Арасында көмейіне бұлбұл ұялаған әншінің шетелдік тыңдармандары да бар.
"Паулина Пэтре, Румыния тұрғыны: -Негізі біз Димаштың концертіне арнайылап келдік."
Бұл біз қатысқалы отырған он үшінші кеш.
"Димаш қай елде болса, сонда барамыз."
Тіпті бүкіл әлемді аралауға дайынбыз.
Ұлттық спорт бәсекесі 14 қыркүйекке дейін жалғасады.
"Спортшылар арасындағы бәсекелестік, талас-тартыс қызу."
"Әсіресе, қазақ-қырғыз арасындағы бәсеке көптің назарында."
"Ауазбек Абдиманатов, бүркітші: -Он күннен бері дайындалдық."
"Бізді өте жақсы тосып алды, Қазақ еліне көп рақмет."
Қырғызстанның атынан.
"Күтіп, жайғастырды."
Бәрі жақсы.
Рақмет айтамыз.
V Дүниежүзілік көшпенділер ойындарының ашылу салтанатын отандық «7 арна» тікелей эфирде көрсетті.
"Бұған қоса, Қырғызстанның 5 телеарнасы, халықаралық «Мир», «Мир 24», Түркия, Ресей, ,Татарстан, Өзбекстан мен Түркіменстанның мемлекеттік арналары хабар таратты."
Мұндай ауқым бұрын-соңды болмаған.
"Демек, қазақ жерінде өткен сайысқа қызығушылық жоғары."
"Авторлары: Бекзат Аманов, Ержан Қанапияұлы"
"Бүгін түркі әлемі көз тіккен V Дүниежүзілік көшпенділер ойыны басталды, деп хабарлайды24KZ."
Дүбірлі дода елімізде алғаш рет өтеді.
Байрақты бәсеке кезінде Астанаға 100 мыңнан астам турист келеді деп жоспарланған.
Әлемнің 89 елінен 2700-ге тарта спортшы қатысады.
"Олар спорттың 21 түрінен кім мықтыны анықтап, 97 медаль жиынтығын сарапқа салады."
Ұлттық құрамадағы 216 спортшы ел намысын қорғайды.
Спорттық шарада 370 төреші төрелік етеді.
"Ойындар 7 спорт кешенінде өтеді, яғни «Астана Арена», «Қазанат» ипподромы, «Алау» мұз айдыны, Жақсылық Үшкемпіров атындағы жекпе-жек сарайы, «Қазақстан» жеңіл атлетика, «Думан» кешені және Ұлттық музей."
Әлемдік додада бірқатар мемлекеттен келген 1300 ерікті қызмет атқарады.
Мемлекет басшысы Қасым-Жомарт Тоқаев Паралимпиада ойындарының чемпионы Ақмарал Науатбекті құттықтады.
"Президент Қасым-Жомарт Тоқаев Сауд даму қорының бас директоры Сұлтан Абдулрахман әл-Маршадпен, Абу Даби даму қорының операциялар жөніндегі директоры Адел Абдулла Халаф Шамс әл-Хосанимен, Араб экономикалық дамуы Кувейт қоры бас директоры орынбасарының міндетін атқарушы Рашаид әл-Бадермен және Қатар даму қорының стратегиялық инвестиция мәселелері жөніндегі басқарушысы Хайя Бинт Абдулрахман Әл Тәнимен кездесу өткізді, деп хабарлайды Ақорданың баспасөз қызметі."
"Мемлекет басшысы Қазақстан мен Шығанақ елдері арасында саяси, сауда-экономика салалары бойынша өзара тиімді және берік қарым-қатынас орнағанын атап өтті."
Сонымен қатар Араб елдерімен жан-жақты байланыс нақты келісімшарттармен және келісімдермен бекітілген.
Оған өзара сапарлар және жоғары деңгейдегі келіссөздер барысында қол жеткізілген болатын.
"Президенттің айтуынша, Араб үйлестіру тобы өзін Қазақстанның стратегиялық серіктесі ретінде көрсетті."
"Бұл ретте, Қасым-Жомарт Тоқаев елімізде 2029 жылға қарай кемінде 150 миллиард доллар көлемінде тікелей шетелдік инвестиция тартуды мақсат ететін жаңа инвестициялық кезең басталғанын айтты."
Араб үйлестіру тобы қорларының басшылары Қазақстан Үкіметі мүшелерімен және бизнес қауымдастығының өкілдерімен екіжақты әрі көпжақты келіссөздердің табысты өткенін жеткізді.
Онда экономиканың басым бағыттарында бірлескен инфрақұрылымдық және индустриалдық жобаларды қаржыландыру мен дамыту мәселелері қарастырылған.
"Әңгімелесу барысында ел экономикасының өсімін ынталандыру мақсатында өзара тиімді ынтымақтастық құру перспективалары талқыланды, деп хабарлайды Ақорданың баспасөз қызметі."
Мемлекет басшысы Ислам даму банкі Қазақстанның орнықты дамуға ұмтылысы жолында сенімді серіктес болып келе жатқанына назар аударды.
Банкпен ынтымақтаса жұмыс істеген жылдар ішінде жалпы инвестиция көлемі 2 миллиард долларға жуықтайтын 70-тен астам бірлескен жоба жүзеге асырылды.
Қасым-Жомарт Тоқаев аталған банкпен арадағы Стратегиялық негізгі келісімнің жаңаруын құптады.
Оның аясында бірқатар маңызды инфрақұрылымдық және индустриялық жобаны жүзеге асыру үшін қосымша қаржылай қолдау шарттары қарастырылған.
"Өз кезегінде Мұхаммед Сулейман әл-Джассер бірлескен жобалардың жүзеге асырылуын оң бағалап, Қазақстан экономикасын әртараптандыру ісіне одан әрі атсалысуға дайын екенін жеткізді."
"Қазақстан Президентінің төрағалығымен «Астана» халықаралық қаржы орталығын (АХҚО) басқару жөніндегі кеңес отырысы өтті, деп хабарлайды Ақорданың баспасөз қызметі."
Жиын басталғанға дейін Қасым-Жомарт Тоқаев Қаржы орталығының экожүйесін дамытуға зор үлес қосқан қатысушылар қызметімен танысты.
"Freedom Finance Global, China Construction Bank Corporation Астана филиалы, Fix Price Group, Grata International және Binance Kazakhstan Technologies компанияларының басшылары өз қызметтерінің нәтижелерін баяндап, инвестициялық жобалар, даму жоспарлары туралы мәлімет берді Отырысты ашқан Мемлекет басшысы жаһандық капитал нарығындағы қарқынды өзгерістер, жаңа халықаралық сауда-экономикалық байланыстардың қалыптасуы, сондай-ақ елдер арасындағы интеграциялық процестердің нығаюы, қаржы ағынын қайта бөлу жайында айтты."
"Президенттің пікірінше, қазіргі сын-қатерлер мен өзгерістер Қазақстан үшін жаңа мүмкіндіктерге жол ашады."
Осы орайда Мемлекет басшысы елдің орнықты әрі қарқынды дамуын қамтамасыз етудегі «Астана» халықаралық қаржы орталығының маңызды рөліне тоқталды.
"Бұдан соң, Мемлекет басшысы АХҚО алдында аймақтағы табысты қаржылық хаб ретіндегі мәртебесін нығайту міндеті тұрғанына назар аударды."
Сондай-ақ бірқатар өзекті мәселеге тоқталды.
"Атап айтқанда, Президент ел экономикасына одан әрі инвестиция тартудың маңызын және инвестициялық экожүйені жақсарту қажет екенін атап өтті."
Мемлекет басшысы өтімділік қор нарығын дамытудың негізгі көрсеткішінің бірі екенін атап өтті.
"Оны, ең алдымен, институционалдық инвесторлар қамтамасыз етеді."
Қазір азаматтардың зейнетақы жинағының 50 пайызына дейінгі бөлігін жеке инвестициялық басқарушыларға беру бойынша жұмыс басталды.
Осы орайда зейнетақы активтері мен АХҚО-дағы қаржы институттарына шетелдік инвестициялық басқарушы компаниялардың қол жеткізуіне мүмкіндік беру жайын ойластыру қажет.
"Бұл ретте Мемлекет басшысы Ұлттық банкке Үкіметпен, Қаржы нарығын реттеу және дамыту агенттігімен, АХҚО-мен бірге компанияларды Орталықта локализациялау бойынша талаптарды күшейту мүмкіндіктерін қарастыруды ұсынды."
Президент шетел нарығында бір мезгілде орналастырылған жағдайда жергілікті қор нарығындағы бағалы қағаздардың үлесі мен көлемінің шегін біртіндеп ұлғайтуды басым міндеттің бірі ретінде атады.
Сонымен қатар жеке қазақстандық компанияларды ашық алаңға шығаруды ынталандырудың маңыздылығына назар аударды.
Бұл олардың қызметінің жариялылығы мен тиімділігін растайды.
"Қасым-Жомарт Тоқаевтың айтуынша, келесі басымдық – бекітілген «ойын ережесін» қатаң сақтау."
"Президенттің пікірінше, Қазақстанда көміртек нарығын дамыту – мемлекеттік саясаттың басым бағыттарының бірі."
Қазір Еуропа Одағы елдері көміртек механизмдерін шекарада реттеуді енгізуге дайындалып жатыр.
Бұл отандық өнімдерді Еуропаға экспорттауға едәуір кедергі келтіруі мүмкін.
"Бұдан бөлек, Мемлекет басшысы төтенше жағдайға қарсы тұрудың тиімді қаржылық тетігін құру қажет екеніне тоқталды."
Түрлі мемлекеттік сақтандыру қорлары табиғи апаттардың салдарымен күресуге қолдау көрсетуі керек.
"Үкімет Қаржы нарығын реттеу және дамыту агенттігімен, «Астана» халықаралық қаржы орталығымен бірлесіп, Орталық юрисдикциясында осы мақсаттағы қор құру мәселесін жан-жақты зерттеуі керек."
Қасым-Жомарт Тоқаев отырысты қорытындылай келе АХҚО-ның былтыр атқарған қызметінің жылдық есебін бекітті.
"Іс-шарада АХҚО басқарушысы Ренат Бектұров, Solidcore Resources plc компаниясының бас атқарушы директоры Виталий Несис, Amicorp Fund Services компаниясының бас операциялық директоры Робин Хёкян, АХҚО Сотының төрағасы лорд Ян Бернетт, АХҚО қаржы қызметтерін реттеу комитеті директорлар кеңесінің төрағасы Анжела Найт, АХҚО Биржалар директорлар кеңесінің төрағасы Тимоти Беннетт сөз сөйледі."
"Қасым-Жомарт Тоқаев Жильбер Унгбоға ілтипат білдіріп, оның бұл сапары Қазақстан мен Халықаралық еңбек ұйымының арасындағы ынтымақтастыққа тың серпін беру тұрғысынан аса маңызды екенін айтты."
Президент Халықаралық еңбек ұйымының әлеуметтік әділдік қағидаттарын жаһандық ауқымда дамытудағы рөліне тоқталды.
"Мемлекет басшысы азаматтардың әл-ауқатын арттыру, заң үстемдігі мен адам құқығын қорғау бағытында Қазақстанда атқарылып жатқан жұмыстар жайында мәлімет берді."
Өз кезегінде Жильбер Унгбо Қасым-Жомарт Тоқаевтың басшылығымен Әділетті Қазақстанды құру жолында жүргізіліп жатқан ауқымды реформаларды жоғары бағалады.
"Бұдан бөлек, Президентке Үкімет мүшелерімен нәтижелі кездесулер өткенін және Халықаралық еңбек ұйымының мақсат-міндеттерін ілгерілету мәселесінде Қазақстанның аймақта көшбасшы екенін атап өтті."
Қасым-Жомарт Тоқаев пен Жильбер Унгбо Қазақстанның әлеуметтік саясатын нығайтуға бағытталған шараларды ынтымақтаса отырып жүзеге асыруға және Халықаралық еңбек ұйымымен өзара тиімді серіктестікті дамытуға келісті.
"Қасым-Жомарт Тоқаевқа өңірдің биылғы 7 айдағы әлеуметтік-экономикалық дамуының қорытындылары туралы есеп берілді және алдағы жоспары таныстырылды, деп хабарлайды Ақорданың баспасөз қызметі."
"Президентке 2024 жылдың қаңтар-шілде айларында қысқа мерзімді экономикалық индикатор 112,4 пайызды құрағаны баяндалды."
"Облысқа 188,2 миллиард теңге инвестиция тартылды, соның ішінде жеке инвестицияның мөлшері 136,7 миллиард теңгеге жетті."
"Бейбіт Исабаевтың айтуынша, аймақ экономикасының аграрлық салаға негізделгенін ескере отырып, пайдаланылмаған жерлерді қайтару және айналымға енгізу шараларына, «Ауыл аманаты» бағдарламасын жүзеге асыру, қант өндірісін дамыту мәселелеріне баса мән берілген."
"Мемлекет басшысына өнеркәсіп өндірісін өркендету, өңірге инвестиция тарту жайында мәлімет берілді."
"Атап айтқанда, бірқатар перспективті инвестициялық жоба іске асырылып жатыр."
"Олардың қатарында Кербұлақ ауданындағы металлургия комбинаты, «Қорғас – Шығыс қақпасы» арнайы экономикалық аймағындағы «Қазақстан-Қытай халықаралық өнеркәсіп қаласы» индустриалды паркі, Жоңғар қақпасы аумағындағы қуаты 1 ГВт болатын жел электр станциясы сияқты ірі жобалар бар."
Өңірдің көлік-логистикалық және транзиттік әлеуетін арттыру үшін жүйелі жұмыстар қолға алынған.
Қасым-Жомарт Тоқаевқа тұрғын үй-коммуналдық шаруашылық саласының жай-күйі туралы айтылды.
"Облыс әкімінің сөзінше, жыл соңына дейін өңірді газбен қамту деңгейі 56,5 пайызға жетеді."
2028 жылға қарай Жетісу облысы көгілдір отынмен толық қамтылады деп күтіліп отыр.
"Соңғы 2 жылда облыста 86 әлеуметтік инфрақұрылым нысаны салынып, жөндеуден өткен."
"Президентке тұрғын үй және жол құрылысы, туризмді дамыту жайында ақпарат берілді."
"Жалпы Жетісудың туристік бағыты Алакөл, Балқаш көлдері, «Алтынемел», «Жоңғар Алатауы» ұлттық парктері, Жоңғар Алатауының тау массивтері секілді халық жиі баратын орындардың әлеуетіне иек артады."
Экологиялық туризмді дамыту мақсатында Бұрханбұлақ сарқырамасы мен Жасылкөлге апаратын жол салу жоспарланған.
Кездесу соңында Мемлекет басшысы өңірді әлеуметтік-экономикалық тұрғыдан дамыту және халықтың әл-ауқатын жақсарту бағытындағы жұмыстарды одан әрі жалғастыруды тапсырды.
Президент Қасым-Жомарт Тоқаев Паралимпиада ойындарының екі дүркін чемпионы Давид Дегтяревті құттықтады.
Бұл туралы Ақорданың баспасөз қызметі хабарлады.
Мемлекет басшысы Орталық сайлау комиссиясының төрағасы Нұрлан Әбдіровті қабылдады.
Президентке жаңартылған заңнамаға сай республикалық референдумға дайындық және ұйымдастыру жұмыстары жөнінде мәлімет берілді.
Қасым-Жомарт Тоқаевқа Орталық сайлау комиссиясының даму стратегиясын іске асырудың негізгі аспектілері баяндалды.
Кездесу соңында Мемлекет басшысы бірқатар нақты тапсырма берді.
"Жиында Ұлттық құраманың, спорт кешендерінің, қонақ үйлер мен мәдениет орындарының дайындық барысы, сондай-ақ қоғамдық көлік, қауіпсіздік және тазалық мәселелері пысықталды, деп хабарлайды Ақорданың баспасөз қызметі."
"Мемлекет басшысы Көшпенділер ойындары ұлттық спорт түрлері бойынша өткізілетін әлемдегі ең ірі жарыс екенін атап өтіп, оны жоғары деңгейде ұйымдастыру, халқымыздың терең тарихы мен мәдениетін, қонақжайлылығын көрсету, меймандар мен спортшыларға қажетті жағдай жасау маңызды екеніне назар аударды."
"Кеңесте Премьер-Министрдің бірінші орынбасары Роман Скляр, Премьер-Министрдің орынбасары – Сыртқы істер министрі Мұрат Нұртілеу, Туризм және спорт министрі Ербол Мырзабосынов, Астана қаласының әкімі Жеңіс Қасымбек, Мәдениет және ақпарат министрі Аида Балаева, Ішкі істер министрі Ержан Сәденов, Денсаулық сақтау министрі Ақмарал Әлназарова баяндама жасады."
Мемлекет басшысы Туризм және спорт министрі Ербол Мырзабосыновты қабылдады.
Бұл туралы Ақорданың баспасөз қызметі хабарлады.
"Қасым-Жомарт Тоқаев жаңадан тағайындалған министрге бұқаралық және балалар мен жасөспірімдер спортын дамыту, спорт саласының барлық деңгейінде бірыңғай басқару вертикалін қалыптастыру, бапкерлер құрамын күшейту, саланы ғылыммен ұштастыру бағытында міндет жүктеді."
Президент министрден биыл маусым айында өткен Туризмді дамыту жөніндегі кеңесте берілген тапсырмалары бойынша нәтижелі жұмыс күтетінін айтты.
"Қасым-Жомарт Тоқаев Парламент палаталарының бірлескен отырысында «Әділетті Қазақстан: заң мен тәртіп, экономикалық өсім, қоғамдық оптимизм» атты Қазақстан халқына арнаған Жолдауын жариялады."
Бұл туралы Ақорданың баспасөз қызметі хабарлайды.
Президент сөзінің басында Парламент өткен сессияда 102 заң қабылданғанын атап өтті.
"Олардың қатарында қоғамдық бақылауға, адам саудасына қарсы күреске, ғылым және технология саясатына, жылу энергетикасына қатысты және басқа да заңдар бар."
"Мемлекет басшысының айтуынша, әлеуметтік салаға, соның ішінде балаларды қорғау ісіне айрықша көңіл бөлінген."
"Президент халықтың әл-ауқатын жақсартуға септігі тиетін басқа да көптеген шара қолға алынғанына назар аударып, арқаны кеңге салуға болмайтынын, алдымызда әлі талай ауқымды жұмыс тұрғанын айтты."
"Мемлекет басшысы Қазақстан халқына Жолдауында елімізді әлеуметтік-экономикалық тұрғыдан одан әрі дамытуды, ақша-несие саясаты мен фискалды саясаттың арасындағы үйлесімсіздікті жоюды, инвестициялық ахуалды және бизнес жүргізуге қажетті жағдайды жақсартуды, өнеркәсіп әлеуетін толық пайдалануды, инфрақұрылымға қатысты өзекті мәселелерді шешуді, еліміздің кадрлық әлеуетін біртіндеп арттыруды, ұлт саулығын нығайту үшін кешенді шараларды қолға алып, халықты әлеуметтік қолдау жүйесін жаңғыртуды, экологиялық ахуалды жақсартып, қоршаған ортаны қорғаудың мән-маңызын кеңінен дәріптеуді, мемлекеттік басқару ісінің тиімділігін барынша арттыруды, сондай-ақ қоғамда заң мен тәртіп идеологиясын терең орнықтыруды көздейтін бірқатар бастаманы ортаға салды."
"Президент тұрақты әлеуметтік-экономикалық өрлеуді қамтамасыз ету, азаматтардың жасампаздық әлеуетін толық ашу және халықтың әл-ауқатын арттыру мемлекеттің маңызды міндеті екенін атап өтті."
ТОҒЫЗЫНШЫ.
Қоғамда заң мен тәртіп идеологиясын терең орнықтыру қажет.
"Бұл туралы Мемлекет басшысы «Әділетті Қазақстан: заң мен тәртіп, экономикалық өсім, қоғамдық оптимизм» атты Қазақстан халқына Жолдауында айтты."
"Мектептерде, жоғары оқу орындарында қаржылық және цифрлық сауаттылық негіздерін үйрететін білім бағдарламасын енгізу қажет."
"Кез келген қоғамның, соның ішінде біздің қоғамның да басты ұғымдарға негізделген сұраныстары – әділдік және қауіпсіздік."
Осы негізгі сұраныстардың толығымен өтелуі мемлекеттің тиімді жұмыс істейтінін айқын көрсетеді.
Тағы бір мәселе – азаматтардың қауіпсіздігі.
Жеке адамнан бастап тұтас қоғамның қауіпсіздігін қамтамасыз ету – мемлекет үшін стратегиялық маңызы бар басымдық.
"Ішкі істер министрлігі ұсақ бұзақылық пен вандализмнен бастап, шетелдіктердің заңсыз көшіп келуіне және басқа да ауыр қылмыстарға қатаң тосқауыл қойып, дереу жолын кесуге міндетті."
"Бұл туралы Президент «Әділетті Қазақстан: заң мен тәртіп, экономикалық өсім, қоғамдық оптимизм» атты Қазақстан халқына Жолдауында айтты."
Энергетика және коммуналдық шаруашылық саласын жаңғырту жөніндегі ұлттық жобаны жыл соңына дейін бекіту керек.
Қазір әлемде энергия тапшылығы күшейіп барады.
Елімізге сенімді және экологиялық таза қуат көздері аса қажет.
Ел өміріндегі әрбір маңызды қадам жұртшылықпен бірлесіп жасалуға тиіс.
Атом электр стансасы туралы референдумға қатысты да дәл солай болуы керек.
Жеке табыс салығының мөлшерлемесін азаматтардың кірісіне қарай дифференциациялау қажеттігі туындап отыр.
"Бұл туралы Мемлекет басшысы «Әділетті Қазақстан: заң мен тәртіп, экономикалық өсім, қоғамдық оптимизм» атты Қазақстан халқына Жолдауында айтты."
Салық жеңілдіктерінің тиімділігін арттыру өзекті мәселеге айналды.
Президент Үкімет пен Парламентке жаңа Салық кодексінің жобасына қатысты жан-жақты талқылау жүргізуді тапсырды.
"Мемлекет басшысы Қасым-Жомарт Тоқаевтың «Әділетті Қазақстан: заң мен тәртіп, экономикалық өсім, қоғамдық оптимизм» атты Қазақстан халқына Жолдауы басталды."
Қазір көптеген азаматтың мойнында бірнеше несие бар екені жасырын емес.
"Бұл – өте өзекті мәселе, қоғамдық қатер десек те болады."
Сондықтан осы бағытта арнайы заңдар қабылданды.
Бүгін Мемлекет басшысы Қасым-Жомарт Тоқаев Қазақстан халқына Жолдауын жариялайды.
Бұл туралы Ақорданың баспасөз қызметі хабарлады.
Президент Жолдауы сағат 11:00-де барлық республикалық телеарналардан тікелей эфирде көрсетіледі.
Сондай-ақ телеграм арнамыздан мәтін түрінде трансляция жүреді.
Бүгін Жолдау жасалатынынхабарлаған болатынбыз.
Бүгін 1 қыркүйек – Білім күні.
"Биыл еліміз бойынша 4 миллионға жуық оқушы дәстүрге сай алғашқы қоңырау сыңғырын естиді, деп хабарлайды24kz."
Оның 350 мыңнан астамы мектеп табалдырығын алғаш аттайды.
Ел аумағында 7859 мектеп бар.
"Оның 178-і күрделі жөндеуден өтіп, бүгін ашылды."
Жаңғырту жұмыстары жүргізілген 1 мыңға жуық ауылдық орта білім беру ұйымдары да өз қызметін бастады.
"Өңірлердегі бейінді құрал-жабдықтармен 1,5 мыңнан астам пәндік кабинеті жарақтандырылып, сақадай сай тұр."
Сондай-ақ «Жайлы мектеп» ұлттық жобасы аясында бірнеше мектеп пайдалануға берілді.
"Бұдан бөлек, қазіргі таңда инклюзивті мектептердің үлесі 88%-ке, ал балаларды арнайы қолдаумен қамту деңгейі 80%-ке өсіп отыр."
Парижде өтіп жатқан жазғы Паралимпиада ойындарында Қазақстан құрамасының спортшысы Еркін Ғаббасов винтовкадан нысана көздеуден күміс медаль жеңіп алды.
Ақпарат көзі: Қазақстанның Туризм және спорт министрлігінің фейсбук парағы
"Қасым-Жомарт Тоқаев Садыр Жапаровты және Қырғызстан халқын Тәуелсіздік күнімен құттықтады, деп хабарлайды Ақорданың баспасөз қызметі."
Мемлекет басшысы өзінің құттықтау жеделхатында егеменді Қырғыз Республикасының тарихындағы бұл айтулы күн елдің мемлекеттілігін одан әрі нығайтуға және өсіп-өркендеуіне берік негіз қалағанын атап өтті.
Сондай-ақ Президент стратегиялық серіктестік пен одақтастық рухына толық сай келетін қазақ-қырғыз ынтымақтастығының дамуына жоғары баға берді.
"Қасым-Жомарт Тоқаев Садыр Жапаровтың жауапты мемлекеттік қызметіне табыс, ал бауырлас қырғыз халқына бақ-береке тіледі."
Ата заңымызға 29 жыл толды.
"Осы уақыт аралығында заңға бірнеше түзетулер енгізілді, деп хабарлайды24kz."
1.
Соның соңғысы осыдан екі жыл бұрын көпшіліктің талқылауымен жүзеге асырылды.
Референдумнан кейін енгізілген өзгерістер қоғамның дамуына қомақты үлес қосты деп айта аламыз ба?
2.
"Қарапайым тілмен айтатын болсақ, Конституция дегеніміз – мемлекет пен оның азаматтары арасында жасалатын шарт."
Халықтың саяси сауатын арттыру үшін өз құқығын қорғай алуы үшін не істеу керек?
3.
Былтыр еліміздің басты құжатына алтыншы рет түзету енгізілгені белгілі.
Өзгерістер легі жалғасуы мүмкін бе?
4.
Ата заңға енгізілген түзетулер қай салаларға бірқатар өзгерістер әкелді деп ойлайсыз?
Президенттің жеті жылға сайлануы.
Оған сәйкес Президент бір мерзімге ғана сайлана алады.
Әлемде мұндай тәжірибе де өте аз.
"Кейінгі өзгерістің бірі жер қойнауы мемлекетке емес, халыққа тиесілі екендігі туралы."
"Талғат Қалиев, Қолданбалы этносаяси зерттеулер институтының директоры."
Бүгін Конституция күні.
"Заң үстемдігі, әділдік және жалпыға бірдей мүмкіндік қағидаттарын ұстанған Тәуелсіз Қазақстанның алғашқы Конституциясы 1993 жылы 28 қаңтарда қабылданған еді."
"Алғашқы құжат 4 бөлім, 21 тарау және 131 баптан тұрды."
"Араға екі жыл салып, халық жаңа Ата заңды дауысқа салды."
Бүгінге дейін қандай өзгерістер болды?
Ол қоғам дамуына қалай әсер етті?
1995 жыл 30 тамыз.
Ауыл-аймақты түгел қамтыған 10 мыңнан аса сайлау учаскесінде қыз-қыз тірлік қайнап жатты.
Қалың қараша Ата Заңға дауыс берді.
Бұл құжаттың 1993 жылғы Конституциядан айырмашылығы оның мазмұны пен сапасында еді.
Алғаш рет азамыттың дүниеге шыр етіп келген сәтінен бастап құқығы тайға таңба басқандай жазылды.
9 бөлім һәм 98 баптан тұрды.
Билік жүйесі айқындалды.
Азаматтар Ата заңын ерекше пейілмен қарсы алды.
"Берік Көпбаев, мемлекеттік қызмет саласының ардагері: - Кешегі академик Зеймановтар бастаған үлкен Заң саласының ғалым, академиктері атсалысты."
Халық та өз пікірін қосты.
"Су байлығы, жер байлығы барлығы халықтікі деген мәселе сол кезде талқыланған."
Сол талқылауға қатысқан адамның біріміз.
95 жылы қабылданған Конституция ең озық конституцияның бірі болды.
Халықтың конституцияға деген ризашылығы зор болды.
95-тен тамыр тартатын құжат күні бүгінге дейін қолданыста.
"Жыл сайын депутаттар оған түзету енгізіп, жетілдіріп отыр."
"Биылғы сессияда қос палата 179 заңды қарап, 102-сін қабылдады."
Бұл бағыттағы жұмыс жалғаса береді.
Президент те Конституция мен оның маңызы жайлы жиі айтады.
"Себебі заң үстемдігі орнаса ғана, ел дамиды."
Тәртіп пен тұрақтылық орнайды.
"Цитата: Қасым-Жомарт Тоқаев, Қазақстан Республикасының Президенті: Әрқайсымыз азаматтардың құқығы тең және еркін болуын қамтамасыз ететін Ата Заңымыздың әрбір сөзін бұлжытпай ұстануымыз қажет."
"Заң мен тәртіптің әрдайым және барлық жерде сақталуы, заң үстемдігінің сөзбен де, іспен де орнығуы маңызды."
Азаттықтың айғағына айналған құжатқа 2 жыл бұрын ауқымды өзгерістен енді.
Жаңа бастамаларды қалың ел жылы қабылдады.
Президент бір мерзімге 7 жылға ғана сайланатын болды.
"Оның үстіне өкілеттілігі азайып, Парламенттің құзыреті артты."
"Араға уақыт салып, мажоритарлы сайлау жүйесіне қайта оралдық."
"Берік Көпбаев, мемлекеттік қызмет саласының ардагері: - Бұл өте дұрыс мәселе болды деп ойлаймын."
Біздің мемлекет ол кезде супер президенттік мемлекет болатын.
Содан қазір күшті мәжілісі бар Президенттік мемлекетке айналды.
Өзгерістердің ішінде депутат сайлаулары кезінде мәжіліске мажорлық деген үлкен дүние.
Ал бұл өзгерістер қоғам дамуына қаншалықты әсер етті?
"Елорда тұрғындарының айтуынша, серпіліс анық сезіледі."
Олар өздері дауыс беріп енгізген өзгеріс өрлеуге әкеле жатқанына сенімді.
БЛИЦ: - Екі жылдың ішінде үлкен өзгерістер болды.
"қазір қарасаңыз не то что Астананың өзінде, басқа қалалардың өзінде."
Өзгерістер өте керемет.
"- Әсер етіп жатыр деп ойлаймын, көмек болып жатыр ғой енді."
- Екі жылдың ішінде изменение бар ғой.
"Халықты құттықтаймын Конституция күнімен, бәрі жақсы болсын."
Тәуелсіз ел төл заңын қастерлі құндылық ретінде көздің қарашығындай сақтайды.
Бұл сіз бен біздің ата-баба һәм келер ұрпақтың алдындағы қасиетті борышымыз.
Конституция азаматтардың құқықтары мен бостандықтары қорғалатынына әрдайым кепілдік береді.
Және соңғы уақытта осы бағыттағы рөлін нығайта түсті.
"Бекзат Аманов, Мадияр Қындыбаев"
"Президент Қазақстанның мұнай өнеркәсібіне 125 жыл толуына орай ұйымдастырылған салтанатты іс-шараға қатысып, сөз сөйледі."
"Қасым-Жомарт Тоқаев бұл датаның айтулы белес екенін атап өтіп, сала қызметкерлерін құттықтады."
"Қасым-Жомарт Тоқаев Қазақстанның мұнай өнеркәсібі өз тарихы мен дәстүрі бар сала екеніне тоқталып, оның қалыптасып, дамуына елімізге белгілі тұлғалар зор еңбек сіңіргенін жеткізді."
Мемлекет басшысы мұнай мен газды еліміздің стратегиялық ресурсы әрі мемлекет экономикасының тірегі деп атады.
Бұл ретте мұнайшылардың еңбегін жоғары бағалады.
"Қасым-Жомарт Тоқаевтың айтуынша, Chevron, ExxonMobil, CNPC, Eni, Shell, ЛУКОЙЛ, Total және Sinopeс сияқты жетекші әлемдік мұнай-газ корпорациялары елімізде аталған саланы дамытуға ерекше ықпал етіп отыр."
"Мемлекет басшысы энергетика саласының түбегейлі өзгергеніне, логистика, экология мәселелерінің маңызы артқанына назар аударып, бұл секторда алдағы уақытта атқарылуға тиіс бірқатар міндетке тоқталды."
"Президент жақында Атырауда полипропилен зауыты іске қосылғанына тоқталып, осы саладағы басқа да жобаларды уақтылы жүзеге асыру қажет екенін атап өтті."
"Жиын соңында Президент мұнай-газ саласында өнімді еңбек етіп, еліміздің өркендеуіне зор үлес қосқан бірқатар азаматты мемлекеттік наградалармен марапаттады."
"Іс-шарада «Маңғыстаумұнайгаз» акционерлік қоғамының зертханашысы Алмагүл Қошқарова, мұнай-газ саласының ардагері Майлыбай Өтебаев, «Каспий құбыр консорциумы-К» акционерлік қоғамының «Атырау» мұнай айдау станциясының жетекші инженері Александр Ерёмин сөз сөйледі."
"XVII жазғы Паралимпиада ойындарында Қазақстан намысын 44 спортшы қорғайды, деп хабарлайды24kz."
Бұған дейінгі Токио Паралимпиадасында 26 саңлағымыз өнер көрсеткен еді.
Бүгін ұлттық құрама сапындағы өрендеріміз сынға түседі.
"Атап айтқанда, пара таеквондодан Милана Красавцева бағын сынайды."
Сондай-ақ кешке отырып ойнайтын волейболдан ұлттық команда француз тобына қарсы алғашқы матчын өткізеді.
Париж Паралимпиадасының кестесіне сай қазақстандық спортшылар қыркүйектің алтысына дейін жарысатын болады.
Сенат төрағасы паралимпиадашыларды қолдау үшін Парижге барды Мемлекет басшысының тапсырмасымен Сенат төрағасы Мәулен Әшімбаев отандық Паралимпиада құрамасына қолдау көрсетуге барды.
Францияға жұмыс сапары барысында сенат спикері ЮНЕСКО-ның инклюзия жөніндегі конференцияда сөз сөйледі.
Сонымен қатар ұйымның Бас директоры және Халықаралық паралимпиада комитетінің Президентімен кездесті.
Жоғары аудиторлық палата Назарбаев Университеті мен «ҚазМұнайГаз» компаниясына тексеріс жүргізеді.
"Оған қоса мамандардың назарына сот жүйесі, ауыл шаруашылығы, өңдеу өнеркәсібі мен құрылыстағы жекелеген бағыттар ілігіп отыр."
Бұл туралы мемлекет басшысы Қасым-Жомарт Тоқаевтың қабылдауында болған палата төрағасы Әлихан Смайылов мәлімдеді.
"Кездесуде, алдымен, II тоқсанның жұмыс қорытындысы айтылды."
"Аудиторлар теміржолға баса назар аудара отырып, көлік саласын тексерген."
"Сондай-ақ Абай, Жетісу, Ұлытау, Алматы облыстарының бюджеттері мен дәрі-дәрмекпен қамтамасыз ету жүйесі бақылауға алынды."
Нәтижесінде 3 трлн теңгеге жуық қаржыны құраған 73 нысанда 39 миллиард теңгеден астам қаражаттың заңсыз жұмсалғанын анықтады.
Әлихан Смайылов олқылықтың орнын толтыруға ұсыныстарын айтты.
Ал Қасым-Жомарт Тоқаев бюджет қаражаты мен мемлекет активтерінің пайдаланылуын мүлтіксіз бақылауды қамтамасыз етуді тапсырды.
"Әлихан Смайылов, жоғары аудиторлық палата төрағасы"
"Қасым-Жомарт Тоқаев Біріккен Ұлттар Ұйымы Бас хатшысының орынбасары, Қарусыздану мәселелері жөніндегі жоғарғы өкіл Изуми Накамицуды қабылдады."
"Кездесу барысында аймақтық және халықаралық қауіпсіздікті қамтамасыз ету, қарусыздану мен ядролық қаруды таратпау ісінде Қазақстанның Біріккен Ұлттар Ұйымы институттарымен жан-жақты ықпалдастығының перспективалары талқыланды."
Мемлекет басшысы Ұйымның қазіргі заманның өзекті проблемаларын шешуде айрықша роль атқаратынын және оның орнын ешқандай құрылым алмастыра алмайтынын атап өтті.
Өз кезегінде Изуми Накамицу Қазақстанның ядролық қаруды таратпау жөніндегі жаһандық үдерісте көшбасшылығын жоғары бағалады.
Сондай-ақ еліміздің орта держава ретіндегі ролі артып келе жатқанын ерекше атап өтті.
Әлемде маймыл шешегі дендеп барады.
"Конго Демократиялық Республикасында тарала бастаған жұқпалы ауру Кения, Уганда, Руанда және Бурунди елдерінде анықталып жатыр."
"Осыған байланысты Бас мемлекеттік санитариялық дәрігер дерттің таралуына қатысты қаулы қабылдап, құжат бүгін өз күшіне енді."
Мемлекеттік мекемелер мен қоғамдық орындарда эпидемиологиялық қауіпсіздікті сақтау шаралары күшейтілді.
Дүниежүзілік денсаулық сақтау ұйымы ұсынған дерекке сәйкес бұл вирус өршігелі бері дертті 15 мыңнан астам адам жұқтырған.
Соңғы айда 100-ге жуық адам қайтыс болыпты.
"Маймыл шешегі таралуының алдын алу мақсатында жергілікті атқарушы органдарға, министрліктер мен комитеттерге бірқатар міндет жүктелді."
"Мәселен, Көлік министрлігі көлік құралдарында медициналық бетперде мен қолғаптардың, антисептиктің болуын бақылайды."
"Жанат Жамалбекова, ҚР ДСМ Санитариялық-эпидемиологиялық бақылау комитетінің басқарма басшысы: - Егер дене температурасы көтеріліп, клиникалық белгілері болған жағдайда ПТР-тестпен ғана анықтай аламыз."
Өйткені ол температура көтерілу немесе клиникалық белгілері басқа жағдайда да бірдей болуы мүмкін.
Сондықтан оны анықтау үшін міндетті түрде зертханада ПТР-тестпен зерттеу керек.
"Осыған байланысты Қазақстан әуежайлары мен вокзалдарында, Мемлекеттік шекарадағы өткізу бекеттерінде санитарлық-карантиндік бақылау күшейтілді."
Қуанышымызға орай елде маймыл шешегінің бірде-бір дерегі әлі тіркеле қойған жоқ.
Алайда арқаны кеңге салуға болмайды.
Бұл туралы өткен аптада Үкімет отырысында Денсаулық сақтау вице-министрі Ержан Нұрлыбаев айтқан еді.
"Ержан Нұрлыбаев, ҚР Денсаулық сақтау министрінің орынбасары: - Қазақстан аумағында маймыл шешегі ауруының таралу ықтималдылығы өте төмен."
Осыған қарамастан министрлік дерттің алдын алуға бағытталған барлық шараны қабылдап жатыр.
Жалпы маймыл шешегінің негізгі белгілері қандай?
"Ауруды жұқтырған адамның денесі қызарып, бөртіп кетеді."
Басы мен бұлшық еттері ауырады.
"Қол-аяғы дірілдеп, әлсіздік пайда болады."
Тағы қан тамырлары ісінеді.
Тұрғындар бұл дерттің қаншалықты қауіпті екенін біле ме?
Өздерінен сұрап көрдік.
Сауалнама: - Өзіміз үшін қорықпаймыз.
Жасарымызды жасадық.
Боларымыз болды.
Балаларға қиын.
"Үкімет енді қарап тұрмайтын шығар, бірдеңе жасайтын шығар."
- Тазалық қой алдымен.
Бетперде кию керек шығар.
Қолды жиі жуу керек.
Дәрі-дәрмектің қажетті қорын жасау үшін тиісті шаралар қабылданды.
Қазір медицина қызметкерлері диагностикалау мен емдеу әдістерін оқып жатыр.
"Елге инфекция кіріп, ауру адамдар анықталған жағдайда ем-дом алгоритмі әзір тұр."
"Мәселен, шетелден келген жолаушылардың дене қызуы тепловизор арқылы қашықтан тексеріледі."
Температурасы жоғары адамдар уақытша оқшауланады.
"Күдігі расталса, жұқпалы ауруларды емдеуге арналған медициналық мекемелерге жатқызылады."
Карантин мерзімі бір аптадан 3 аптаға дейін жалғасады.
Салон ішіндегі барлық орындық пен есік тұтқалары дезинфекцияланады.
"Авторлары: Мирлан Алтынбек, Серік Қоңырбаев."
Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің шұғыл отырысы өтті.
Бұл туралы Ақорданың баспасөз қызметі хабарлайды.
"Жиында Ұлттық қауіпсіздік комитетінің төрағасы Ермек Сағымбаев, Ішкі істер министрі Ержан Сәденов және Бас прокурор Берік Асылов қазіргі халықаралық жағдайды ескере отырып, экстремизм мен терроризмге қарсы әрекет етудің өзекті мәселелері жөнінде баяндады."
Отырыс барысында құқық қорғау және арнайы органдар қызметінің терроризмге қарсы күресті күшейту бойынша түрлі аспектілері қарастырылды.
Мемлекет басшысы ел азаматтарының қауіпсіздігін қамтамасыз ету шараларын арттыруға бағытталған бірқатар нақты тапсырма берді.
Шетелдік спортшыларға ел азаматтығын беруді доғару керек.
Бұл жас атлеттеріміздің жолын кеседі.
"Оның үстіне Қазақстанға бір сәттік, алдамшы жетістіктер керек емес."
"Олимпиада жүлдегерлерін Ақордаға жинаған Қасым-Жомарт Тоқаев осылай деп, сала басшыларын сын тезіне салды."
Жемқорлық һәм қаражаттың аста-төк бөлінуін қатаң айыптады.
"Спорттық медицинаның кенже қалғанын ескертіп, инфрақұрылымды дамытудың орнына ақша игерумен айналысып жүрген функционерлерді сынады."
"Демек, саланы ауқымды реформа күтіп тұр."
Президент нақты қандай өзгерістерді талап етті?
"Бекзат Аманов, тілші: -Париж Олимпиадасы."
Төрткүл дүние төрт жыл күткен байрақты бәсекенің аяқталғанына айға жуықтады.
"Чемпиондар жеңісін тойлады, сүрінгендер олқылығын ойлады."
Сөйтіпбүгін Ақордада жиналды.
Президент сөз басында Олимпиада чемпионы Елдос Сметовтің жеңісіне ерекше тоқталды.
"Қасым-Жомарт Тоқаев, Қазақстан Республикасының Президенті: - Елдос бауырым, сен Олимпиадаға аттанар алдында маған және барлық спорт жанкүйерлеріне бар күш-жігерімді жеңіске жету үшін жұмсаймын деп уәде бердің.Сөзіңде тұрдың."
Нағыз жігітсің!
Біз бәріміз сені мақтан тұтамыз.
"Шын мәнінде, қатарынан үш рет Олимпиада жүлдегері атану – нағыз чемпионның қолынан келетін ерлік."
Елдостың жеңісі Президентке ерекше әсер қалдырғаны анық.
"Тіпті сүйінші жаңалықты ести сала жеке қоңырау шалып, құттықтаған еді."
Бұл Олимп шыңына шыққан спортшы үшін де үлкен мәртебе болғаны анық.
"Елдос Сметов, Олимпиада чемпионы: -Адам өзінің жақын адамына жүрекжарды тілегін айтады ғой."
"Қуанып, сенің жетістігіңе шынайы ықыласпен қуанатын жақының болады ғой."
Сол сияқты қуанышпен звондап тұрғанын сезіндім.
"Президенттің«Нағыз азаматсың, жігіт екенсің, қазақтың атыншығардың,жастарға үлгі болдың»деп қуанышпен айтылып жатқаны сөздері телефонның ар жағында болса да сезіліп тұрды."
Мен үшін мақтан тұтатын нәрсе.
"Қ.Тоқаев: ""Кешенді реформа жасайтын уақыт келді"" Қасым-Жомарт Тоқаев байрақты бәсекеден жүлдемен оралған өзге спортшыларға да ризашылығын білдіріп, олардың айналасындағы мамандарға алғысын жаудырды."
Кейін сөзін саладағы іркілістермен жалғады.
"Қасым-Жомарт Тоқаев, Қазақстан Республикасының Президенті: - Мемлекет ең жоғары деңгейдегі спортшыларды дайындауға жеткілікті мөлшерде қаржы бөледі.Сондықтан жұртшылықтың халықаралық жарыстарда кейбір спорт түрлерінен жүлде күтуі – заңдылық."
Салалық ведомство спорттың олимпиадалық түрлерін дамыту ісінде кеткен жүйелі қателіктерді егжей-тегжейлі талдауға тиіс.
Кешенді реформа жасайтын уақыт келді.
"Иә, қалың қарашаның талабы да осы."
Түпкілікті реформа.
Өзгеріс қашан болады деп сарыла күтіп отыр.
Себебі миллиардтаған қаржы бөлінетін спорт лайықты нәтиже көрсетер емес.
"Президент, ең алдымен, әділ бәсекелестік құруды тапсырды."
"Жемқорлықпен күресіп, протекционизм сынды кедергілерден аулақ болуға шақырды."
"Ең бастысы, қоғамның қызу талқысында жүрген легионер мәселесінің нүктесін қойды."
"Қасым-Жомарт Тоқаев, Қазақстан Республикасының Президенті: - Шетелдік спортшыларға азаматтық беріп, ел атынан додаға қосу тәжірибесін доғару керек.Өйткені кез келген легионер ұлттық құрамаға шақырту алғысы келетін жас әрі болашағынан көп үміт күттіретін атлеттеріміздің жолын кеседі."
"Легионер-спортшылардың жетістігі бүгін мерейіңді өсіргенмен, ертең абыройыңды асқақтатпайды."
Одан гөрі қазір бізде дамуы кенжелеп тұрған спорт түрлерінен мықты шетелдік бапкерлерді тарту мүмкіндігін қарастырған жөн.
"Бапкер демекші, таеквондодан Тунис елінің ұлттық құрамасын жетектеген қазақ жаттықтырушы Есбол Сұлтанов естеріңізде болар?!"
Елінен қажетті қолдау таппаған маман шетелден чемпион шығарды.
Бұл жағдайдан сабақ алу керек.
"Мемлекет басшысы да оны мысалға алып, мықты бапкерлер мектебін жасақтау қажет деді."
"Ғалымжан Жылгелдиев, Е.Сметовтің бапкері: -Шымшық сойса да, қасапшы сойсын дейді ғой."
Сондықтан әр саланың өз маманы болу керек.
Сол мамандар жұмыс істесе екен.
"Көңіл бөлу керек бапкерге, қандай спортшыны дайындады, қалай дайындады."
Материалдық жағынан да бапкерлерге лайықты бөлініп жатса.
Келесі міндет – атлеттердің денсаулығы мен жан саулығы.
"Тәнмен ғана емес, ой-санамен де жұмыс істеу керегін тәжірибе көрсетті."
Қалың жұртты да осы мәселе толғандыратыны жасырын емес.
"«Жас спортшыларға дәстүрлі құндылықтарды сіңіру өте маңызды», - деді Президент."
Спортшы тек спортпен шұғылдануы керек.
Ал оған федерациялар бар қолайлы жағдайды жасауға міндетті.
"Қасым-Жомарт Тоқаев, Қазақстан Республикасының Президенті: - Спортшыларды сапалы медициналық қызметпен қамтамасыз етуге федерациялар тарапынан жеткілікті көңіл бөлінбей жатқанына жиі шағым түседі.Бүкіл әлем спорт медицинасы кәсіби даярлықтың ажырамас бөлігі екенін мойындап отыр."
Бұл – жоғары технологиялық сала.
Мемлекет қажет ресурсты бөліп отыр.
Демеушілерден де қыруар қаржы түседі.
Федерациялар соны мақсатқа сай жұмсауға тиіс.
"Республикалық федерациялардың қызметіне сараптама жүргізіп, қаржыландыру тәсілдерін қайта қарауды тапсырамын."
Қазақ спортындағы ауызбіршіліктің жоқтығы да нәтижеге әсер етеді.
Президент анық айтты.
"Министрлік те, комитет те, тіпті өңірдегі басқарма мен федерациялар да өз сойылын соғып жүр."
Бір мүддеге бас қоса алмай келеді.
Содан олқылық та көп.
"Қысқасы, аққу, шортан һәм шаянның күйін кешкен функционерлердің еркін көсілуі осымен тәмам."
"Қасым-Жомарт Тоқаев, Қазақстан Республикасының Президенті: - Қазіргі жағдайға қарағанда, спорт функционерлері саланы дамытумен емес, миллиардтаған бюджет қаржысын игерумен әлек.Олар түпкі нәтижеге бас ауыртпайды."
Спорт саласында жемқорлық фактілері жиі кездеседі.
"Бұл тек отандық спорттың дамуына ғана емес, елдің абырой-беделіне нұқсан келтіреді."
Мұндайға жол беруге болмайды!
Кей әкімдер сүйікті спортын соңынан сүйреп жүреді.
"Өңір басқарса, тек соған көңіл бөледі."
"Президент мұндай әрекетті сынға алып, Үкіметке жағдайды бақылауға алуын тапсырды."
"Атқамінерлер өзінің хоббиіндегі емес, халықтың көкейіндегі спортты дамытуға міндетті."
"Қасым-Жомарт Тоқаев, Қазақстан Республикасының Президенті: - Барлық облыс орталығында және аудандарда футбол, бокс, күрес, баскетбол, волейбол, садақ ату, үстел теннисі, шахмат және тағы да басқа танымал спорт түрлерінің секциясы болуға тиіс.Бұл – әкімдердің міндеті."
"Ал Үкімет спорт нысандарының жұмыс тиімділігіне сараптама жүргізіп, осы мәселе бойынша тиісті шаралар қабылдағаны дұрыс."
Балалар мен жасөспірімдер спортына баса мән беру маңызды.
"Аймақтарда 20 мыңнан астам спорт алаңы жұмыс істеп тұр, 16 мыңнан аса арнайы кешен мен зал бар."
Сала басшыларына осы нысандардың түгел қызмет етуі әрі қолжетімді болуы жүктелді.
Сондай-ақ олимпиада резервін дайындайтын орталықтарды қолдауға қатысты ойын білдірді.
"Қасым-Жомарт Тоқаев, Қазақстан Республикасының Президенті: - Мұндай оқу орындары барлық аймақта болуы қажет.Алматыда жаңа Олимпиадалық даярлық базасы салынды."
Бұл біздің спортшыларымыздың жоғары деңгейде жаттығуына зор мүмкіндік береді.
Қазір Астанада Ұлттық спорт университеті салынып жатыр.
Оқу орны спорттық білім берумен шектелмейді.
Онда заманауи зерттеу орталығы ашылады.
Осының бәрі елімізде чемпиондардың жаңа буынын дайындап шығаруға жол ашатынына сенімдімін.
Сөз соңында ұлттық спорт түрлерін дамытуға ерекше мән беріліп жатқанына назар аударылды.
Президент V Дүниежүзілік көшпенділер ойындары арқылы төл өркениетіміздің тамыры терең тарихын жер-жаһанға паш етеміз деді.
Сондай-ақ дүбірлі дода түрлі елдердің достығын нығайтатын маңызды қадам болмақ.
"Достық демекші, түркі халықтарының бұл бағыттағы бауырластығы үзілген емес."
"Қасым-Жомарт Тоқаев, Қазақстан Республикасының Президенті: - Спортшылар да, жанкүйерлер де көрші елдердің әрбір жеңісіне шын жүректен қуанды.Бір-біріне қолдау білдіріп, қажет болса көмектерін де аяған жоқ."
Тіптібалуандарымыз жеңіс тұғырына туған бауырлар сияқты бірге көтерілді.Көшпенділер ойындары бауырлас елдердің осындай мызғымас бірлігін бекемдей түспек.
Сондықтан оны жоғары деңгейде ұйымдастыруымыз керек.
Олимпиада жүлдегерлері мемлекеттік наградалармен марапатталды Бұдан кейін Президент Олимпиада жүлдегерлері мен олардың бапкерлерін мемлекеттік наградалармен марапаттады.
"Ақорда төріне сирек шығатын спортшылардың бірі Президентті бауырына басса, енді бірі тарихи сәттің таспасында ерекшеленгісі келгендей әсер қалдырды."
Ал бұл – сын сағатта жігерлік көрсеткен қайсар спортшылардың салтанатты рәсімнен кейінгі көңіл-күйі.
Бәрі мәз-мейрам.
"Қуанышын жасырмай, жылы лебізге алғысын аямады."
"Демеу Жадыраев, Олимпиаданың күміс жүлдегері: - Көңіл-күй керемет өте, айтып жеткізу қиын."
"Керемет қарсы алды, көптен қуаныштымын.Керемет сыйлықтарын жасап, қошеметтерін жасап."
"Назым Қызайбай, Олимпиаданың қола жүлдегері: -Көңіл күй өте керемет.Президентімізқабылдап, осылайҚұрмет орденімен марапаттап отыр."
"Біз үшін үлкен мәртебе, өте қуаныштымын."
"Ал сала басшыларының, керісінше, қабағы қатулы."
"Министр Маржықпаев та, Олимпиада комитетін басқарып отырған Головкин де пікір білдіруден қаймықты."
"Тек жұмыс күшейеді, тапсырма орындаладымен шектелді."
"Авторлары: Бекзат Аманов, Марат Диханбаев"
Мемлекет басшысы Қасым-Жомарт Тоқаев жазғы Олимпиада ойындарының жүлдегерлерімен кездесті.
"Чемпиондарды құттықтап, оларға құрмет көрсетті."
Жоғары мемлекеттік наградалмен марапаттады.
Басқосуда саладағы күрмеулі мәселелерді де атап өтті.
"Легионерді ұлттық құрамаға шақырту үрдісін тоқтату керегін айтып, олар жас атлеттеріміздің жолын кеседі деді."
Спорттағы жемқорлық және қаржының дұрыс бөлінбеуін де қатаң сынады.
Балалар және бұқаралық спортқа көп көңіл бөлуге шақырды.
"Мемлекет басшысы Қасым-Жомарт Тоқаев Ресей Президенті Владимир Путинмен телефон арқылы сөйлесті, деп хабарлайды24kz."
Тараптар екі ел ынтымақтастығының қазіргі жай-күйі мен перспективаларын талқылады.
Сондай-ақ сауда-экономика және энергетика салаларында бұған дейін жоғары деңгейде қол жеткізілген уағдаластықтарды толықтай жүзеге асыру қажет екенін атап өтті.
"Оған қоса, Владимир Путиннің Астанаға жоспарланған мемлекеттік сапарына дайындық барысы пысықталды."
Қасым-Жомарт Тоқаев Қазан қаласында өтетін БРИКС саммитіне қатысуға шақырғаны үшін Ресей Президентіне ризашылығын білдірді.
Қыс келіп қалды.
Өңірлер дайындығын жасап жатыр.
Күн де кейінгі аптада күрт суытты.
Бұл енді қашанға созылады?
Күннің көзі ашыла ма?
Осы және өзге де сұрақтарға «Қазгидрометтің» жетекші инженері алуа Саханова жауап береді.
"Спикер: Алуа Саханова, «Қазгидромет» РМК жетекші инженер."
"Еліміздің шығыс өңірінде атом энергетикасына қажетті кадр даярлайды, деп хабарлайды24KZ."
Өскеменде осы сала бойынша жаңа оқыту жүйесін енгізу жайы талқыланды.
"Болашақ энергетиктерге білім беру бағдарламасын Ұлттық ядролық орталық физиктері, жергілікті жоғары оқу орындары мен металлургиялық зауыт өкілдері бірлесіп дайындайды."
Қазір қазақстандық  бірнеше ядролық физик Ресейдегі атом реакторларында қызмет етеді.
Өскемендегі техникалық университет студенттері халықаралық үлгідегі диплом алу мүмкіндігіне ие.
"«Сондықтан елімізде атом электр стансысы салынса, инженер мамандардан тапшылық болмайды», – дейді техника ғылымдарының кандидаты, профессор Сәуле Рахметуллина."
"Сәуле Рахметуллина, техника ғылымдарының кандидаты: - Келесі жылдан біз ядролық химияны да қосамыз және басқа да білім беру бағдарламаларын енді кеңейтеміз."
"Өйткені, өздеріңіз білесіздер, қазір қоғамдық талқылау деп айтады ғой, «коллегиальное обсуждение» өтті, енді референдум өткен соң ондай шешім қабылданса, осы бағыт бойынша мамандар өте керек болады."
Париж-2024 Паралимпиада ойындарына Жамбыл облысынан 4 спортшы қатысады.
Спорт басқармасының мамандары биыл жүлдеден үміт мол дейді.
Себебі сайысқа бұған дейінгі Паралимпиаданың 2 жеңімпазы мен әлем чемпионы барады.
Споршылардың дайындығы қалай?
Нышан Өмірәлі 12 жасынан бастап спортпен шұғылданады.
20 жыл ішінде паратаеквондодан Азия және 2 дүркін әлем чемпионы атанды.
Токиодағы Паралимпиада ойындарына қатысты.
Қазақстан ұлттық құрамасының мүшесі әлемдік пара таеквондошылардың рейтінгісінде 6-орында тұр.
"Қазір 3 кезеңдік оқу-жаттығу жиынын аяқтап, соңғы дайындығын шыңдауда."
"Нышан Өмірәлі, паратаэквондодан 2 дүркін әлем чемпионы: - Ойдағыдай бәрі."
"Алла қаласа осы Париж олимпиадасына жақсы дайындықпен барып, жүлделі орыннан көрінеміз деген үміттеміз."
Ол Олимпиадаға тек қана енді іріктеулі мықты-мықты спортсмендер келеді.
"Әрине ойда бар жаңағы рейтингте әлем чемпионатында кездескен қарсыластарға, солардың несіне дайындалып қарсы ударлар қойып соларға дайындап жатырмыз."
Жамбыл облысынан 4 спортшы лицензия алды.
"Олар пара жүзуден Зулфия Ғабидулина мен Нұрдәулет Жұмағали болса, паратаеквондодан Нышан Өмірәлі."
Ал жеңіл атлетикадан Салтанат Әбілқасымқызы қатысады.
Мамандар спортшылардың бәсекеден медальмен келеріне сенеді.
"Себебі барлығы паралимпиада көрген тәжірибелі спортшылар, дейді."
Жалпы аймақта 2013 жылы параспорт түрлерін қолдауға арналған клуб ашылды.
Бүгінде онда сурдлимпиадалық және паралимпиадалық спорттың 16 түрі қамтылған.
Спортшыларымыз биылдың өзінде едәуір жетістікке жетіп отыр.
"Нұрлан Жолшыбеков, ""Дене мүмкіндігі шектеулі адамдарға арналған"" спорт клубы басшысының орынбасары: - Осы ресми жарыстарда 240-қа жуық медальдарды жеңіп алып отыр."
Бұл үлкен жетістік.
Осы жетістікке сәйкес біздің спортышлармызға да ай сайынғы ақшалай жалақылары да төленіп отырады.
Ол спорттық жетістіктеріне сай төленіп отырады.
Спортшылардың жеткен жетістігіне қарап балалардың оның ішінде азаматтардың да мына спортқа қатысу құштарлығы ашылып жатыр.
Расында аймақта мүмкіндігі шектеулі спортшыларға арналған спорт клубы ашылғанда құрамында 88 мүмкіндігі шектеулі спортшы болатын.
Бүгінде олардың саны 359-ға жетті.
Оның 153-і ұлттық құрамада өнер көрсетуде.
"Айта кетерлігі, Қазақстан Паралимпиада ойындарына спорттың 9 түрі бойынша 33 лицензия жеңіп алды."
Жарыстар тамыздың 28-і мен 8 қыркүйек аралығында өтеді.
"Мерей Бает, Тимур Сейілхан, Елдар Байділдә"
Қасым-Жомарт Тоқаев Тәжікстан Премьер-министрі Кохир Расулзодамен кездесті.
Бұл туралы Ақорданың баспасөз қызметі хабарлайды.
Әңгімелесу барысында Президент қол жеткізілген уағдаластықтар екі елдің санқырлы ықпалдастығын жаңа деңгейге шығаратынына сенім білдірді.
«Кеше жан-жақты және мазмұнды келіссөз жүргізілді.
Оның нәтижесі де көңілден шығады.
Бизнес-форумды жоғары деңгейде өткізуге қолдау көрсеткеніңіз үшін ризашылығымды білдіремін.
Жалпы құны 1 миллард доллардан асатын келісімдерге қол қойылды.
Бұл – қуантарлық жайт.
Біз кеше өзара сауда-саттық көлемін 2 миллиард долларға жеткізу үшін бірлесіп жұмыс істеуге келістік.
"Екі ел үкіметтері мемлекеттеріміз арасындағы сауда айналымын ұлғайтуға ықпал ететін түрлі бағытты қарастыруы керек деп ойлаймын»,- деді Мемлекет басшысы."
Қасым-Жомарт Тоқаев еліміз Тәжікстанмен сындарлы серіктестікті одан әрі нығайтуға бейілді екенін тағы бір мәрте растады.
"Өз кезегінде Кохир Расулзода Тәжікстанға мемлекеттік сапармен келгені үшін Қасым-Жомарт Тоқаевқа алғыс айтып, кейінгі жылдары екі ел арасындағы ынтымақтастық жандана түскеніне тоқталды."
«Тәжікстан Үкіметі Қазақстанмен ықпалдастықты тереңдетуге басымдық береді.
Сіздің еліңіз біз үшін маңызды сауда серіктес.
Ондаған жылдар бойы Қазақстан сыртқы сауда айналымы бойынша тұрақты түрде негізгі рөл атқарып келеді.
Биылғы бірінші жартыжылдықта тауар айналымы ұлғайды.
Өсім көрсеткіші 20 пайызға жуықтады.
Сіз екі ел үкіметтеріне өзара сауда-саттық көлемін 2 миллиард долларға дейін жеткізуді тапсырдыңыз.
"Бұл орындауға болатын міндет»,- деді Тәжікстан Премьер-министрі."
"Қасым-Жомарт Тоқаев пен Кохир Расулзода келісілген уағдаластықтарды жүзеге асырудың, сондай-ақ өндірістік кооперациядағы және сауда-экономика, көлік-транзит салаларындағы әлеуетті толықтай пайдаланудың маңызды екенін атап өтті."
Президент Қасым-Жомарт Тоқаев Тәжікстанның Маджлиси намояндагон Маджлиси Оли төрағасы Махмадтоир Зокирзодамен кездесті.
Бұл туралыАқорданың баспасөз қызметіхабарлайды.
Қасым-Жомарт Тоқаевтың мемлекеттік сапарының екінші күні Тәжікстанның Маджлиси намояндагон Маджлиси Оли төрағасы Махмадтоир Зокирзодамен кездесуден басталды.
Мемлекет басшысы қазақ-тәжік қатынастары қарқынды дамып келе жатқанын атап өтті.
"Қасым-Жомарт Тоқаев кеше Одақтастық қатынастар туралы шартқа қол қойылғанына назар аударып, бұл екіжақты ынтымақтастықтың мүлдем жаңа кезеңіне бастау болатынын айтты."
«Бұл құжаттың тарихи маңызы зор.
Осы арқылы алға қарыштап қадам басамыз.
"Президент, құрметті Эмомали Рахмонның парламентаралық байланысты жандандыру туралы ұсынысын қолдаймын."
Өзіңізді еліміздің шынайы досы ретінде білеміз.
Өйткені Сіздің студенттік шағыңыз Қазақстанда өтті.
"Сондықтан біздің байланысымыз парламенттер деңгейінде жанданып, екіжақты ынтымақтастық пен одақтастықтың ең маңызды бөлігіне айналады деп үміттенеміз»,- деді Президент."
Тәжікстан Парламенті төменгі палатасының спикері екі елдің заң шығарушы органдары арасындағы байланыстарды дамытуға жан-жақты қолдау көрсеткені үшін Мемлекет басшысына ризашылығын білдірді.
«Өзіңізбен кездескеніме қуаныштымын.
"Президентіміз, құрметті Эмомали Рахмонмен шынайы достығыңыз мемлекеттеріміздің арасындағы жан-жақты ынтымақтастық пен татулықты нығайтуға қызмет етіп келеді."
"Қазақстан – Тәжікстанның сенімді досы, стратегиялық серіктесі."
Сіздің бұл сапарыңыз екіжақты қатынастардың қарқынды дамып келе жатқанын көрсетеді.
Біз бұған ерекше мән береміз.
"Сапар аясында 16 құжатқа, соның ішінде тарихи мәні зор Одақтастық қатынастар туралы шартқа қол қойылды»,– деді Махмадтоир Зокирзода."
"Тәжікстанның Маджлиси намояндагон Маджлиси Оли төрағасы Махмадтоир Зокирзода парламентаралық ықпалдастықты одан әрі нығайтуға, шарттық-құқықтық базаны кеңейтуге, екі ел парламенттері арасындағы достық топтарының байланысын жандандыруға күш салуға дайын екенін растады."
"Әңгімелесу барысында саяси, сауда-экономикалық, мәдени-гуманитарлық салаларда қол жеткізілген уағдаластықтарды құқықтық тұрғыдан қамтамасыз ету мәселесі талқыланды."
Бүгін мемлекет басшысы Қасым-Жомарт Тоқаевтың Тәжікстан Республикасына мемлекеттік сапары басталды.
"Тәжікстан лидері  Эмомали Рахмонов президент резиденциясының алдында салтанатты қарсы алу шарасын өткізіп, Қазақ басшысы мен делегациясына үлкен құрмет көрсетті."
Тәжікстан мен Қазақстан қарым қатынасы сенімді стратегиялық серікстестіктен одақтастыққа ойысқан тарихи сапар турасында Берік Дүйсенбай баяндасын.
"Берік Дүйсенбай, тілші: - 2015 жылы халықаралық Зиәсл.Нет порталы сәулет пен стиль ерекшегілігі тұрғысынан әлемдегі ең үздік президент сарайларының рейтингін жариялады."
"Вашингтондағы Ақ үй жеңімпаз деп танылса, екінші үздік сарай - осы."
"Бұл Душанбедегі Қасри Милләт, яғни Ұлт сарайы."
Тәжік президенті Эмомали Рахмонның резиденциясы.
Қазақ елінің басшысы Қасым-Жомарт Тоқаевты салтанатты қарсы алу шарасы аса жоғары деңгейде ұйымдастырылғанын мұндағы сән-салтанаттың өзі айғақтап тұр.
Эмомали Рахмон мен Қасым-Жомарт Тоқаев мінген лимузин Қасри Милләт сарайының алдына келіп тоқтады.
Салтанатты күзет қарауыл тік тұрып құрмет көрсеткен соң екі елдің әнұрандары ойнады.
Гимн орындалып жатқанда зеңбіректерден 21 рет оқ атылды.
Бұл айрықша ілтипаттың белгісі.
Мұнан соң дипломатия дәстүріне сай Мемлекет басшылары екі елдің Үкімет делегацияларымен амандасып хал сұрасты.
"Резиденцияның алдынан күзет қарауылының шеруі өтіп, президенттер мен делагаттарда оларға өз ілтипатын білдірді."
"Салтанатты қабылдау рәсімінен соң президенттер Ақ залға өтіп, шағын құрамда екіжақты кездесу өткізді."
"Эмомали Рахмон Тәжікстан Республикасының Президенті: - Құрметті Қасым-Жомарт Кемелұлы, Тәжікстанға қош келдіңіз!"
Елімізге мемлекеттік сапармен келгеніңізге қуаныштымыз.
Бұл сапар екіжақты қарым-қатынасымызға тың серпін беретініне сенімдімін.
"Саяси, сауда-экономикалық, мәдени-гуманитарлық және қауіпсіздік салаларындағы ықпалдастығымыз қарқынды дамып келеді."
"Сізбен екі ел ынтымақтастығының қазіргі жай-күйі мен перспективасын, сондай-ақ халықаралық және аймақтық күн тәртібіндегі мәселелерді талқылауға әзірмін."
"Қасым-Жомарт Тоқаев Қазақстан Республикасының Президенті Ең алдымен, ежелгі тәжік жеріне табаным тиген сәттен бастап көрсеткен сый-құрметіңіз бен қонақжайлық көңіліңіз үшін шын жүректен ризашылығымды білдіремін."
Қазақстан мен Тәжікстан арасындағы қарым-қатынас барлық бағытта қарқынды дамып келеді.
Біз – сенімді одақтас елдерміз.
Қазақстан тарапы Тәжікстанның қазақ халқына деген тілеулес ниетін жоғары бағалайды.
Бірақ мұнымен тоқтап қалуға болмайды.
Біз алға қарай жылжуымыз керек.
Бұл сапар – ынтымақтастығымызды дамытуға тың серпін беруді көздейді.
"Келіссөз барысында сауда-экономикалық, көлік-транзит, энергетикалық, мәдени-гуманитарлық ынтымақтастық, сондай-ақ цифрландыру, ауыл шаруашылығы мен су ресурстары салаларындағы ықпалдастық мәселелері талқыланды."
"Бұдан бөлек, Қазақстан мен Тәжікстан экономикасын дамытуға тың серпін беретін инвестициялық жобаларды іске асырудың келешегі қарастырылды."
Электронды үкімет саласындағы ынтымақтастық әсіресе Тәжік елі үшін өзекті.
Президенттерге биыл екі ел Интернет-ресурстарының бірыңғай платформасы мен SmartBridge жүйелері Тәжікстан серверлерінде сәтті орналастырғаны жөнінде баяндалды.
"Қазір Тәжікстанның мемлекеттік органдарына арналған сайттарды әзірлеу жұмыстары қолға алынып, IT-шешімдерді интеграциялау ісі егжей-тегжейлі пысықталып жатыр."
"Айдос Жұмағұлов, ""Freedom Bank"" АҚ Директорлар кеңесінің мүшесі: -  Біздің ІТ специалистарымыз келіп, осы жақта осы e-Gov платформаны енгізіп, тиімді жұмыс жасауы үшін."
Екінші финтех компаниялар қазақстандықтар және тәжіктер сол ІТ хабқа келіп біздің нарыққа шыға алады.
Біздің фин тех компаниялар Тәжікстан нарығына шыға алады.
Қазақстан мен Тәжікстан арасындағы диполматиялық қатынас 1993 жылы қаңтардан басталды.
"2015 жылы қыркүйекте стратегиялық серіктестік туралы келісімге, ал былтыр мамыр айында одақтастық өзара іс-қимыл туралы  декларацияға қол қойылды."
Тәжік сарапшылары екі ел арасындағы алыс-беріс бірінші кезекте бауырластық рухта дамып келе жатқанын атап өтуде.
Әбдіғани Мамадазимов Тәжік ұлттық университеті халықаралық қатынастар факультетінің доценті - Тәжікстанда азаматтық соғыс болған кезде Қазақстанның арқасында ғана азық-түлік қауіпсіздігін сақтай алдық.
"Гуманитарлық көмек, астық, тамақ өнімдері үздіксіз келіп жатты."
Қазақ бауырлардың Тәжікстанды аштан қалдырмаймыз деген сөзін біздегі ауылдардың барлығы әлі күнге дейін ұмытқан жоқ.
Елімізде бейбітшілік орнағалы бері саяси және экономикалық реформаларды Қазақстан тәжірбиесіне қарап іске асырып келеміз.
Қазір цифрландыруға бет бұрдық.
Тағы сіздердің тәжірбиелеріңізбен көмектеріңіздің арқасында.
Сайфулла Сафаров Тәжікстан саясаттанушылары ұлттық қауымдастығының төрағасы: - Бізде минералдар өте көп.
"Қазақстандық инвесторлар осы жақта оны игеріп, өндіріп жатыр."
"Жалпы біздің елде қазақ компаниялары өте көп, бір қызығы олар өздерін көп жарнамаламайды, бірақ өте жемісті жұмыс істеп жатқандарын білеміз."
Екі ел арасындағы алыс беріске келсек.
Сыртқы істер министрлігі келтірген ресми сандар былай.
"Қазақстан мен Тәжікстан арасындағы сауда айналым жыл басынан бергі 5 айда 465 млн долларға жуықтаса, былтырғы жылы 1 млрд доллардан асқан."
Былтыр бізден 860 млн долларға экспорт жасалды.
"Ол негізінен бидай, та табиғи газ,алюминий оксидтері мен гидроксидтері, бидай ұны, арпа, макарон өнімдері және цианид."
Тәжік елінен 2023 жылы 271 млн долларға импорт жасалды.
"Ол мыс, қорғасын және цинк рудалары мен концентраттары, кептірілген жемістер, көкөніс түрлері."
"Аңдасақ, алыс-берістің негізгі үлесі ауыл шаруашылығы бағытында."
Біздің салалық ведомство басшысы қалыпты динамика барын атап өтті.
"Айдарбек Сапаров, ҚР Ауыл шаруашылығы министрі: - Былтырғы жылы 504 млн товарооборот болған."
Биыл жарты жылды алатын болсақ товарооборот 246 млн доллар болды.
12 пайызға асты.
"Ішінде экспортты бөлек алатын болсақ, экспорт 22 пайызға өсті."
"Бұл жерде дәнді дақылдар, азық дақылдары, майлы дақылдарды осы жаққа экспортқа жіберіп жатырмыз."
Оның ішінде бөлек алатын болсақ тірі малды жіберіп жатырмыз.
Жарты жылдың ішінде 1635 бас мал жібердік.
Мемлекеттер басшылары ресми делегация мүшелерінің қатысуымен кеңейтілген құрамда келіссөз жүргізді.
Қасым-Жомарт Тоқаев қазақ-тәжік ынтымақтастығының жан-жақты дамып келе жатқанын атап өтті.
"Қасым-Жомарт Тоқаев Қазақстан Республикасының Президенті: - Шын мәнінде, алдыңғы кездесулер барысында қол жеткізілген уағдаластықтардың бәрі дәйекті түрде жүзеге асырылып жатыр және екі ел үкіметтерінің бақылауында тұр."
Мұны өзім де қадағалап отырмын.
Өткен айда премьер-министрлердің орынбасарлары деңгейінде Үкіметаралық комиссияның кезекті отырысы өтті.
Жиынға қатысушылар екіжақты ықпалдастық тетіктерін егжей-тегжейлі талқылады.
Мақсатымыз – өзара сауда-саттық көлемін 2 миллиард долларға жеткізу.
"Менің ойымша, бұған елдеріміздің әлеуеті жетеді."
"Әлеует жетеді, оны оңтайлы іске асырмақ керек."
"Алғышарт қалыптасқан, тек қос президенттің қолы керек."
Тарихи сәт.
Қасым-Жомарт Тоқаев пен Эмомали Рахмон Одақтастық қатынастар туралы шартқа салтанатты түрде қол қойды.
Бұдан бөлек қос мемлекеттің үкіметтік делегациялары арасында маңызды меморандумдарға қол қойылды.
Тараптар құжат алмасып қол алысты.
"Ол энергетика, мұнай-газ, ауыл шаруашылығы, цифрлық технологиялар, метрология сияқты салалармен қатар өңіраралық ынтымақтастық мәселелерін де қамтиды."
Жиыны 15 құжат.
Қазақ президентінің сапарын тәжік тарапы тарихи деп бағалады.
"Бұдан түйгеніміз - Памир тауының баурайында пейілі кең, ықыласы ыстық, құшағы әрдайым ашық, бауырлас һәм одақтас ел бар  екеніне тағы да көз жеткіздік."
"Берік Дүйсенбай, Әлібек Әлиев, Бақытбек Нұртай"
Бүгін мемлекет басшысы Қасым-Жомарт Тоқаевтың Тәжікстан Республикасына мемлекеттік сапары басталды.
"Тәжікстан лидері Эмомали Рахмонов президент резиденциясының алдында салтанатты қарсы алу шарасын өткізіп, Қазақ басшысы мен делегациясына үлкен құрмет көрсетті."
"Берік Дүйсенбай, тілші: - 2015 жылы халықаралық Зиәсл.Нет порталы сәулет пен стиль ерекшегілігі тұрғысынан әлемдегі ең үздік президент сарайларының рейтингін жариялады."
"Вашингтондағы Ақ Үй жеңімпаз деп танылса, екінші үздік сарай осы."
"Бұл Душанбедегі Қасри Милләт, яғни Ұлт сарайы."
Тәжік президенті Эмомали Рахмонның резиденциясы.
Қазақ елінің басшысы Қасым-Жомарт Тоқаевты салтанатты қарсы алу шарасы аса жоғары деңгейде ұйымдастырылғанын мұндағы сән-салтанаттың өзі айғақтап тұр.
Эмомали Рахмон мен Қасым-Жомарт Тоқаев мінген лимузин Қасри Милләт сарайының алдына келіп тоқтады.
Салтанатты күзет қарауыл тік тұрып құрмет көрсеткен соң екі елдің әнұрандары ойнады.
Гимн орындалып жатқанда зеңбіректерден 21 рет оқ атылды.
Бұл айрықша ілтипаттың белгісі.
"Мұнан соң дипломатия дәстүріне сай Мемлекет басшылары екі елдің Үкімет делегацияларымен амандасып, хал сұрасты."
"Резиденцияның алдынан күзет қарауылының шеруі өтіп, президенттер мен делагаттарда оларға өз ілтипатын білдірді."
"Салтанатты қабылдау рәсімінен соң президенттер Ақ залға өтіп, шағын құрамда екіжақты кездесу өткізді."
"Эмомали Рахмон, Тәжікстан Республикасының Президенті: - Құрметті Қасым-Жомарт Кемелұлы, Тәжікстанға қош келдіңіз!"
Елімізге мемлекеттік сапармен келгеніңізге қуаныштымыз.
Бұл сапар екіжақты қарым-қатынасымызға тың серпін беретініне сенімдімін.
"Саяси, сауда-экономикалық, мәдени-гуманитарлық және қауіпсіздік салаларындағы ықпалдастығымыз қарқынды дамып келеді."
"Сізбен екі ел ынтымақтастығының қазіргі жай-күйі мен перспективасын, сондай-ақ халықаралық және аймақтық күн тәртібіндегі мәселелерді талқылауға әзірмін."
"Қасым-Жомарт Тоқаев, Қазақстан Республикасының Президенті: - Ең алдымен ежелгі тәжік жеріне табаным тиген сәттен бастап көрсеткен сый-құрметіңіз бен қонақжайлық көңіліңіз үшін шын жүректен ризашылығымды білдіремін."
Қазақстан мен Тәжікстан арасындағы қарым-қатынас барлық бағытта қарқынды дамып келеді.
Біз – сенімді одақтас елдерміз.
Қазақстан тарапы Тәжікстанның қазақ халқына деген тілеулес ниетін жоғары бағалайды.
Бірақ мұнымен тоқтап қалуға болмайды.
Біз алға қарай жылжуымыз керек.
Бұл сапар – ынтымақтастығымызды дамытуға тың серпін беруді көздейді.
"Келіссөз барысында сауда-экономикалық, көлік-транзит, энергетикалық, мәдени-гуманитарлық ынтымақтастық, сондай-ақ цифрландыру, ауыл шаруашылығы мен су ресурстары салаларындағы ықпалдастық мәселелері талқыланды."
"Бұдан бөлек, Қазақстан мен Тәжікстан экономикасын дамытуға тың серпін беретін инвестициялық жобаларды іске асырудың келешегі қарастырылды."
Электронды үкімет саласындағы ынтымақтастық әсіресе Тәжік елі үшін өзекті.
Президенттерге биыл екі ел Интернет-ресурстарының бірыңғай платформасы мен SmartBridge жүйелері Тәжікстан серверлерінде сәтті орналастырғаны жөнінде баяндалды.
"Қазір Тәжікстанның мемлекеттік органдарына арналған сайттарды әзірлеу жұмыстары қолға алынып, IT-шешімдерді интеграциялау ісі егжей-тегжейлі пысықталып жатыр."
"Айдос Жұмағұлов, ""Freedom Bank"" АҚ Директорлар кеңесінің мүшесі: - Біздің ІТ специалистарымыз келіп осы жақта осы Е ГОВ платформаны енгізіп, тиімді жұмыс жасауы үшін."
Екінші финтех компаниялар қазақстандықтар және тәжіктер сол ІТ хабқа келіп біздің нарыққа шыға алады.
Біздің финтехкомпаниялар Тәжікстан нарығына шыға алады.
Қазақстан мен Тәжікстан арасындағы диполматиялық қатынас 1993 жылы қаңтардан басталды.
"2015 жылы қыркүйекте стратегиялық серіктестік туралы келісімге, ал былтыр мамыр айында одақтастық өзара іс-қимыл туралы  декларацияға қол қойылды."
Тәжік сарапшылары екі ел арасындағы алыс-беріс бірінші кезекте бауырластық рухта дамып келе жатқанын атап өтуде.
"Әбдіғани Мамадазимов, Тәжік ұлттық университеті халықаралық қатынастар факультетінің доценті: - Тәжікстанда азаматтық соғыс болған кезде Қазақстанның арқасында ғана азық-түлік қауіпсіздігін сақтай алдық."
"Гуманитарлық көмек, астық, тамақ өнімдері үздіксіз келіп жатты."
Қазақ бауырлардың Тәжікстанды аштан қалдырмаймыз деген сөзін біздегі ауылдардың барлығы әлі күнге дейін ұмытқан жоқ.
Елімізде бейбітшілік орнағалы бері саяси және экономикалық реформаларды Қазақстан тәжірбиесіне қарап іске асырып келеміз.
Қазір цифрландыруға бет бұрдық.
Тағы сіздердің тәжірбиелеріңізбен көмектеріңіздің арқасында.
"Сайфулла Сафаров, Тәжікстан Саясаттанушылары ұлттық қауымдастығының төрағасы: - Бізде минералдар өте көп."
"Қазақстандық инвесторлар осы жақта оны игеріп, өндіріп жатыр."
"Жалпы біздің елде қазақ компаниялары өте көп, бір қызығы олар өздерін көп жарнамаламайды, бірақ өте жемісті жұмыс істеп жатқандарын білеміз."
Екі ел арасындағы алыс беріске келсек.
Сыртқы істер министрлігі келтірген ресми сандар былай.
"Қазақстан мен Тәжікстан арасындағы сауда айналым жыл басынан бергі 5 айда 465 млн долларға жуықтаса, былтырғы жылы 1 млрд доллардан асқан."
Былтыр бізден 860 млн долларға экспорт жасалды.
"Ол негізінен бидай, табиғи газ, алюминий оксидтері мен гидроксидтері, бидай ұны, арпа, макарон өнімдері және цианид."
Тәжік елінен 2023 жылы 271 млн долларға импорт жасалды.
"Ол мыс, қорғасын және цинк рудалары мен концентраттары, кептірілген жемістер, көкөніс түрлері."
"Аңдасақ, алыс-берістің негізгі үлесі ауыл шаруашылығы бағытында."
Біздің салалық ведомство басшысы қалыпты динамика барын атап өтті.
"Айдарбек Сапаров, ҚР Ауыл шаруашылығы министрі: – Былтырғы жылы 504 млн товарооборот болған."
Биыл жарты жылды алатын болсақ товарооборот 246 млн доллар болды.
12 пайызға асты.
"Ішінде экспортты бөлек алатын болсақ, экспорт 22 пайызға өсті."
"Бұл жерде дәнді дақылдар, азық дақылдары, майлы дақылдарды осы жаққа экспортқа жіберіп жатырмыз."
Оның ішінде бөлек алатын болсақ тірі малды жіберіп жатырмыз.
Жарты жылдың ішінде 1635 бас мал жібердік.
Қазақстан президентінің бұл жолғы мемлекеттік сапары екі елдің стратегиялық байланыстарына тың серпін беретіні анық.
Бүгінгі жиында қос елдің басшылары Одақтастық қарым қатынас туралы маңызды құжатқа қол қойды.
Қазақ президентінің сапарын тәжік тарапы тарихи деп бағалады.
"Бұдан түйгеніміз - Памир тауының баурайында пейілі кең, ықыласы ыстық, құшағы әрдайым ашық, бауырлас һәм одақтас ел бар екеніне тағы да көз жеткіздік."
"Берік Дүйсенбай, Әлібек Әлиев, Бақытбек Нұртай"
Қазақстан мен Тәжікстан президенттері шағын құрамда келіссөз жүргізді.
"Қасым-Жомарт Тоқаев ең алдымен, аса сый құрмет көрсетіп қонақжайлық танытқаны үшін тәжік басшысына алғысын білдірді."
Қазір екі ел арасындағы қарым-қатынас барлық бағытта қарқынды дамып келеді.
"Біз сенімді одақтас елдерміз, деді қазақ басшысы."
Келіссөз барысында Қасым-Жомарт Тоқаев бүгін Одақтастық қатынастар туралы шартқа қол қойылатындығын да айтты.
Бұл құжаттың тарихи маңызы зор.
"Өз кезегінде Эмомали Рахмон екі жақты ынтымақтастықты жоғары бағалап, Қазақстан мен Тәжікстанның стратегиялық серіктестігін одан әрі нығайтуға ниетті екенін мәлімдеді."
"Келіссөз барысында сауда-экономикалық, көлік-транзит, энергетикалық, мәдени-гуманитарлық ынтымақтастық, сондай-ақ цифрландыру, ауыл шаруашылығы мен су ресурстары салаларындағы ықпалдастық мәселелері талқыланды."
Бұдан бөлек Қазақстан мен Тәжікстан экономикасын дамытуға тың серпін беретін инвестициялық жобаларды іске асырудың перспективалары қарастырылды.
Қасым-Жомарт Тоқаев Тәжікстан Республикасына мемлекеттік сапармен барды.
Мемлекет басшысын Душанбе әуежайында Тәжікстан президенті Эмомали Рахмонның өзі қарсы алды.
Бұл дипломатиялық тілде мәртебелі мейманға деген айрықша құрметтің белгісі саналады.
Сапар аясында шағын құрамда және екі ел үкіметтері делегацияларының қатысуымен жоғары деңгейде келіссөздер өтеді.
"Сондай-ақ екі елдің cаяси, сауда-экономикалық және мәдени-гуманитарлық салалардағы ынтымақтастығын нығайтуды көздейтін бірқатар құжатқа қол қойылады деп жоспарланып отыр."
"Қазақстан Республикасы Президенті Қасым-Жомарт Тоқаевтың Жарлығымен Шахтер күні қарсаңында отандық көмір өнеркәсібі саласындағы жемісті еңбегі және кен игеру ісін дамытуға қосқан үлесі үшін бір топ шахтер мен сала қызметкерлері мемлекеттік наградалармен марапатталды, деп хабарлайды Ақорданың баспасөз қызметі."
"Атап айтқанда, 36 шахтер «Құрмет» орденінің кавалері атанды."
"1 қызметкер ІІ дәрежелі «Еңбек даңқы» орденімен, 27 кенші ІІІ дәрежелі «Еңбек даңқы» орденімен марапатталып, 43 азамат «Ерен еңбегі үшін» медалінің иегері болды."
"Мемлекет басшысы Қасым-Жомарт Тоқаев Kaspi.kz компаниясының негізін қалаушылар Вячеслав Ким мен Михаил Ломтадзені қабылдады, деп хабарлайды24kz."
Президентке компания қызметінің нәтижелері мен шағын және орта бизнесті дамытуға арналған жаңа сервис құру жоспары баяндалды.
Бүгінде 700 мыңға жуық отандық кәсіпкер өз бизнесін Kaspi.kz технологияларының көмегімен дамытып жатыр.
"Биылғы жарты жылың өзінде тауарлар мен қызметтер үшін 12 триллион теңге көлемінде қолма-қол ақшасыз төлем жасалып, 150 мың жеке кәсіпкер тіркелген."
Мемлекеттік органдармен бірлесіп әзірленген онлайн-сервистердің көмегімен қазақстандықтар салықты мерзімінде төлеу мүмкіндігіне ие болды.
"Биыл аталған қызметтер арқылы бюджетке 1,1 триллион теңгеден астам салықтар мен төлемдер түскен."
"Қасым-Жомарт Тоқаев еліміздегі шағын және орта кәсіпкерлікті өркендетудің маңызды екенін атап өтіп, Kaspi.kz акционерлеріне қолдау білдірді."
Мемлекеттік гранттан құр қалған талапкерлер арнайы байланыс орталығынан қосымша кеңес ала алады.
Ғылым және жоғары білім министрлігі осындай желіні іске қосты.
Биыл ҰБТ-дан 100 баллдан жоғары жинағандардың кейбірі оқуға түсе алмаған болатын.
Оған себеп те әртүрлі.
"Талапкерлерге арналған колл-центр:8 (7172) 69-50-69, 69-52-92, 69-50-71 Назерке журналист болуды армандайды."
"Осы мақсатта қосымша курстарға барып, тестке дайындалды."
Түркістандық талапкер негізгі ҰБТ мен жоғары оқу орнының шығармашылық емтиханын қоса алғанда 119 балл жинапты.
Алайда мұның өзі мемлекеттік грантты иеленуге аздық еткен.
"Назерке Қалжігіт, талапкер: - Төтенше аймаққа бізден бөлек грант ойнатылуы тиіс болатын."
Бұл әр баланың еңбегі.
Ол ақталуы тиіс.
Келесі жылы да талапкерлер өте көп.
"Сондықтан ең маңыздысы журналистика, менеджмент, ағылшын, дүние жүзі тарихы сияқты мамандықтарға көп грант бөлінгенін қалаймын."
Тасқыннан зардап шеккен өңірлерге мемлекет тарапынан 5 мыңнан астам білім гранты бағытталды.
"Әрине, мұндай аймақ жастарын қолдау маңызды болды."
"Алайда жауапты министрлік шешім қабылдарда барлығын біржақты ғана қарастырған, дейді Мәжіліс депутаты."
"Ислам Сұңқар, ҚР Парламенті Мәжілісінің депутаты: - Грант ала алмай қалған балалар министрлікке сотқа өтініш білдіргісі кеп жатыр."
"Менің ойымда, олардың толық құқығы бар."
"Алайда бұл жерде сот процесі жүретін болса, ол ертең ұзаққа созылып кетеді."
"Осы мәселелерді талқылап, қандай да бір шешім табуға тырысамыз."
Төтенше жағдайға тап болған облыстардың балаларына грантты барлық балалардың грантының мөлшерінен бөлу үлкен қателік.
"Ғылым және жоғары білім министрі Саясат Нұрбектің айтуынша, бүкіл талапкерді мемлекеттік грантпен қамту мүмкін емес."
Тек еңбек нарығында сұранысқа ие мамандықтарға басымдық берілген.
"Саясат Нұрбек, ҚР Ғылым және жоғары білім министрі: - Әлі күнге дейін үміткерлер ең мықты жоғары оқу орындарын таңдайды және ең үлкен талас болатын, аз грант бөлінетін мамандықтарды таңдайды."
"Енді, өкінішке орай, бұл конкурс."
Ол нәрсені түсінуіміз керек.
"""Конкурстың"" мағынасы ""бәсеке"" деген сөз."
"Сондықтан мұқият жоспарлап, таңдауларыңызды дұрыс жасасаңыздар дұрыс болады."
Талапкерді толғандырған сауал көп.
"Министрлік арнайы байланыс орталығын іске қосып, оларға жауап беріп жатыр."
"Еркебұлан Смадияров, тілші: - Арнайы құрылған байланыс орталығына қазір хабарласып, мамандардан кеңес сұрап көремін."
Желі бос емес.
- Алло?!
- Сәлеметсіз бе?!
Байланыс орталығы ма екен?
- Сәлеметсіз бе?!
Ұлттық тестілеу орталығы.
- Мен грантқа ілікпегендерге қосымша мүмкіндіктер жайлы ақпарат алайын деген едім.
- 25 тамыздан кейін отказ берген гранттар болады.
Тізім бойынша келесі балаларға беріледі.
- Оқу ақысына жеңілдік алуға бола ма?
Қандай мүмкіндік бар?
- ЖОО-ның қабылдау комиссиясына барғаннан кейін сол жерден арнайы қызметкерлері бар.
Солар кеңес береді.
- Желіге қоңырау шалушылар көп пе?
"- Көптеп түсіп жатыр, иә."
Тыным жоқ телефонға.
"- Жақсы, рахмет!"
"Министрліктің мәліметіне сәйкес, биыл алғаш рет талапкерлерге оқу ақысы үшін пайызсыз несие беріледі."
Пилоттық жобаға әзірге Қаржы орталығы ғана оператор болады.
Кейін екінші деңгейлі банктерді тарту жоспарланған.
"Еркебұлан Смадияров, Өрден Жарқын, Руслан Әлиев"
"Президент елордада «Жайлы мектеп» ұлттық жобасы аясында салынған жаңа білім ошақтарына барды, деп хабарлайды24kz."
"Мемлекет басшысы Астана қаласындағы №103 мектепте болып, заманауи құрылғылармен жабдықталған оқу кабинеттерін аралап көрді."
Президентке оқу-тәрбие жұмыстарына қолайлы жағдай жасау жаңа мектептердің басты ерекшелігі екені айтылды.
Білім ордасының аумағы мен ғимарат ішінде оқушылардың қауіпсіздігі толықтай қамтамасыз етілген.
Ол үшін бейнебақылау жүйесі орнатылған.
"Бастауыш және жоғары сынып оқушылары жеке-жеке блоктарда білім алады, ерекше қажеттіліктері бар балаларға тиісті жағдай жасалған."
"Бүгін Мемлекет басшысы V Дүниежүзілік көшпенділер ойындарының дайындық барысымен танысты, деп хабарлайды24kz."
Президент ең алдымен «Астана Арена» стадионын аралап көрді.
Мұнда халықаралық спорттық-мәдени іс-шараның ашылу салтанаты өтеді.
30 мың көрермен еркін сыятын стадионға жыл бойы күрделі жөндеу жүргізілді.
"Қазіргі кезде абаттандыру жұмыстары аяқталып, жабдықтары толықтай жаңартылды."
"Содан соң Қасым-Жомарт Тоқаевқа «Qazaqstan» жеңіл атлетика кешенінде орналасқан Аккредиттеу орталығының жұмысы, Көшпенділер ойынына қатысатын ұлттық құраманың киім үлгісі таныстырылды."
Халықаралық іс-шараға 1500 ерікті тартылады.
"Спорт және туризм министрі Ермек Маржықпаевтың сөзінше, ұлтық құрама осы уақытқа дейін халықаралық және республикалық деңгейде 42 оқу-жаттығу жиынын өткізген."
Спортшыларымыз 7 халықаралық және 25 республикалық турнирге қатысты.
"Ермек Маржықпаев, ҚР Спорт және туризм министрі: - Ойындарды өткізу мақсатында 7қалалық нысан бекітілген."
Спорттық жарыс бойынша 97 медаль жиынтығы сарапқа салынады.
100 мыңға жуық турист келеді деп күтеміз.
"V Дүниежүзілік көшпенділер ойындарының бағдарламасы 3 бағытта қамтиды: спорт, мәдениет және ғылым."
Ойындарға 2800 қатысушы мен ресми өкілдер келеді.
V Дүниежүзілік көшпенділер ойындарына әлемнің 89 елінен спортшылар келеді деп күтіледі.
Дода аясында 150-ден астам мәдени іс-шара жоспарланған.
Мемлекет басшысы негізгі жарыс өтетін «Қазанат» ипподромына да барды.
Мұнда ат спортынан жарыстар өтеді.
Бұл жерде Президент жамбы ату және теңге ілу сайыстары үшін арнайы жасақталған алаңды көрді.
Мемлекет басшысы Мажарстан Президентіне құттықтау жеделхатын жолдады.
Бұл туралы Ақорданың баспасөз қызметі хабарлайды.
Қасым-Жомарт Тоқаев Тамаш Шуйок пен барша мажар халқын ұлттық мерекесі – Әулие Иштван күнімен құттықтады.
"Қазақстан Президенті екі ел арасындағы ынтымақтастықтың деңгейін жоғары бағалап, стратегиялық серіктестік барлық сала бойынша жүйелі әрі нәтижелі түрде одан әрі дами беретініне сенім білдірді."
"Қасым-Жомарт Тоқаев Тамаш Шуйоктың барлық игі бастамасына табыс, ал бауырлас мажар халқына бақ-береке тіледі."
"Сапар аясында шағын құрамда және екі ел үкіметтері делегацияларының қатысуымен жоғары деңгейде келіссөздер өтеді, деп хабарлайды Ақорданың баспасөз қызметі."
Мемлекет басшысы Қасым-Жомарт Тоқаев пен Президент Эмомали Рахмон Қазақстан мен Тәжікстан арасындағы стратегиялық серіктестіктің қазіргі жай-күйі мен даму перспективасын талқылайды.
"Сондай-ақ екі елдің cаяси, сауда-экономикалық және мәдени-гуманитарлық салалардағы ынтымақтастығын нығайтуды көздейтін бірқатар құжатқа қол қойылады деп жоспарланып отыр."
Мемлекет басшысы Қасым-Жомарт Тоқаев Индонезия Президентіне құттықтау жеделхатын жолдады.
Бұл туралы Ақорданың баспасөз қызметі хабарлайды.
Қасым-Жомарт Тоқаев Президент Джоко Видодоны Индонезияның Тәуелсіздік күнімен құттықтады.
"Президент Индонезияның әлеуметтік-экономикалық бағыттағы зор жетістіктерін атап өтіп, екі ел арасындағы қарым-қатынасты одан әрі нығайтуға бейілді екенін жеткізді."
"Мемлекет басшысы Президент Джоко Видодоның барлық игі бастамасына табыс, ал достас Индонезия халқына бақ-береке тіледі."
Мемлекет басшысының Ақмола облысына жұмыс сапары Целиноград ауданындағы Родина ауылында жалғасты.
"Жергілікті кәсіпорын ауыл тұрғындарын түгел жұмыспен қамтып, әлеуметтік жауапкершілік аясында ауқымды жұмыстарды атқарған."
"Мәселен, былтыр компания ауыл игілігіне 791 миллион теңге қаржы жұмсаған."
"Президентке, сондай-ақ, заманауи сүт зауытының жұмысы таныстырылып, алдағы жоспарлар баяндалды."
"Ауыл - қазақтың алтын бесігі, береке мен байлығымыздың қайнар бастауы."
"Заманмен бірге өзгеріп, өсу мен өркендеудің даңғыл жолына түскен Родина ауылын бүгінде білмейтін адам кемде-кем."
"Әлеуеті жылдан-жылға артып келе жатқан ауылдың тыныс-тіршілігіне Президенттің өзі куә болып, қалың елге үлгі боларлық ілкімді дүниелермен танысты."
"Президент әуелі ауылдың мәдениет үйінде болып, жергілікті өнерпаздармен, шығармашылық ұжымдармен жүздесіп, «Достық шуағы» композициясын тамашалады."
Өнеркәсіп өркен жайған өңірдің рухани-мәдени өмірі ауыз толтырып айтарлық істерге толы.
- Біз Родина ауылының тұрғындарымыз.
Өндірістік салада жұмыс жасаймыз.
"Бірақ, барлығымызды біріктіретін ол мәдениет және оған белсене қатысамыз."
Біздің округта 18 Шығармашылық бірлестік бар.
"Олар театралды, вокалдық және аспаптық."
"Және де біздің оркестр міне, хореграфиылқ ансамбльге халықтық деген атау бар."
"- Иә, жақсы."
Құтты болсын.
Баршаңызға ризашылығымды білдіремін.
"Бәріміз бір ұлт болып, бір ел болып, бірге тұруымыз керек."
Мәдениет үйінде 32 клуб пен түрлі шығармашылық ұжымдар жұмыс істейді.
"Президент ауыл тұрғындарының ақ адал қызметіне ризашылығын білдіріп, толымды табыстар тіледі."
"Қасым-Жомарт Тоқаев, Қазақстан Республикасының Президенті: – Сіздермен кездескеніме қуаныштымын."
Ауылға арнайы келдім.
Құрметті Иван Адамович Сауэрдің шаруашылығы жайында бұған дейін көп естіген болатынмын.
"Бірақ мұнда келіп, ауылдың тыныс-тіршілігімен танысудың реті болмай жүр еді."
Бұл өте үлкен әрі барлық көрсеткіш бойынша үздік шаруашылық.
Баршаңызға бақ-береке тілеймін.
Бұл жерде өмір сүру сапасы шаһардағыдай.
Қайсыбір қалаларымыздан бір бас жоғары тұратын ауылдық округта адамдардың жайлы өмір сүруіне барлық жағдай жасалған.
Жергілікті супермаркетте сатылатын тауарлардың көбі ауылдың өзінде өндіріледі.
Ал нанның бағасы 50 теңге.
Барлығына үлгі мен өнеге боларлық жұмыстарға Қасым-Жомарт Тоқаев жоғары баға берді.
Президент бұдан кейін ауылдағы «Достық» саябағында болды.
"Жасыл-желекке көмкерілген саябақ ынтымағы жарасқан, ырыс ұйыған мекеннің көркіне көрік қосып, ауылдықтардың тынығатын сүйікті орнына айналған."
"Елдімекенде білім беру мен денсаулық сақтау, мәдениет пен спорттан бөлек, әлеуметтік-тұрмыстық түйткілдер түгел дерлік шешімін тапқан."
"Агрофирма ауылдағы мектепке әрдайым демеушілік жасап, оны күрделі жөндеуден өткізуге, заманауи құрал-жабдықпен қамтуға ұдайы қаржы бөліп келеді."
Бүгінде мұнда 268 бала білім алады.
Кәсіпорын оқушыларды 100 пайыз тегін тамақтанумен қамтамасыз етіп отыр.
Президент әлеуметтік жауапкершілікке үлкен мән беріп отырған кәсіпорынға жоғары бағасын берді.
Бүгінде «Родина» өнімдері көпке танымал брендке айналған.
Озық еуропалық технологиямен жұмыс істейтін кәсіпорын тәулігіне 50 тонна сүт өндіреді.
Президентке ең соңғы үлгідегі қондырғылармен жабдықталған заманауи үлгідегі кешендер таныстырылды.
Фермадағы барлық жұмыстар автоматтандырылған.
«Елочка» қондырғысының көмегімен бір мезгілде 32 сиырды қатар саууға мүмкіндік бар.
"Рустам Каркенов, «Родина» агрофирмасы ЖШС бас директорының орынбасары: - 2600 сиыр сауамыз."
95-97 тонна күнде сүт өнімдерін шығарамыз.
161 адам жұмыс істейді.
"Астана, Қостанай, Көкшетау, Степногорскке жібереміз."
Жоспарда Қарағанды облысына сүт өнімдерін жібереміз.
Мемлекет басшысына индустрияландыру бағдарламасы аясында іске қосылған нысандағы өндірістік процесс таныстырылды.
"Президент зауыт жұмысшыларымен әңгімелесіп, «Родина» агрофирмасының үлгілі шаруашылық екенін айтып, жүйелі жұмысты одан әрі жалғастыра беруге шақырды."
"Қасым-Жомарт Тоқаев, Қазақстан Республикасының Президенті: Кәсіпорын өз табысын еселей түсуге бейілді."
"Бұл бағытта мемлекеттік-жекеменшік серіктестік аясында агрофирма құны 2,9 млрд теңге болатын жобаны жүзеге асырмақ."
"Қуандық Танабас, тілші: - Родина ауылы елге еселі еңбегімен танылды."
"Мына Еңселі де заманауи кешендерде ең сапалы, ең дәмді сүт өнімдері шығарылады."
Алдағы уақытта мұнда 2000 бас сиыр сауылатын ел аумағында баламасы жоқ жаңа сүт фермасы салынады.
Өнімдердің сапасы осындағы зертханаларда мұқият тексеріледі.
"Өнімді дайындауда құрғақ сүт, басқа да қоспалар қолданылмайды, тек табиғи сиыр сүтінен жасалады."
"Сондықтан, Родина бренді бейнеленген өнімдерге сұраныс артып келеді."
"Дмитрий Чайка, сүт зауытының директоры: - Қазір зауытты қайта құрылымдау жұмыстары басталды."
Ондағы мақсат – зауыттың қуаттылығын арттыру.
Қазір кәсіпорын тәуілігіне 100 тоннаға дейін сүт өндіре алады.
Енді оның өндірістік қуатын 150 тоннаға дейін жеткізуді көздеп отырмыз.
Нарыққа сондай-ақ жаңа өнім түрлерін шығардық.
"Биылдан бастап 5 түрлі йогурт дүкен сөрелеріне түсіп, жақсы сұранысқа ие бола бастады."
"Родина ауылындағы әрбір үйдің ауласына дейін асфальт төселіп, көшесі толық жарықтандырылған."
"Балабақшасы тегін, заманауи талапқа сай кітапханасы мен мәдениет үйі де бар."
Жылдар бойғы жоспарлы да жүйелі жұмыс халықтың игілігіне бағытталған.
"Қуандық Танабас, тілші: - Құлақ естігенді көз көреді."
Ел аузында жүрген Родина ауылы мақтауға да мақтануға да лайық.
Құлпырған елді мекен келген адамның көңілін бірден жаулайды.
"Тақтайдай түп-түзу  жолдар, жайқалған жасыл-желек, небір зәулім үйлер мен ғимараттар."
Бұл - еңбек адамының нағыз бақыт мекені.
Родина тұрғындарының әлеуметтік мәселелері түгелдей дерлік шешілген.
"Ауыл іргесінен су жаңа коттедж қалашығы салынып, елдімекенге келген жастар баспанамен толық қамтылды."
"Ғалия Жылқыбаева Қостанайда оқу бітіріп, жолдасымен бірге осы ауылға қоныс аударған."
"Қазір өзі технолог болса, жолдасы бас экономист қызметін атқаруда."
"Ғалия Жылқыбаева, сүт зауытының технологы: - Бізге үлкен коттедж берілді."
Және де әрбір отбасы мүшесіне дисконт карта беріледі.
"Біз осы сүт, нан өнімдерін 50 пайыз скидкамен аламыз."
"Балабақша, мектеп тегін, тамақтану тегін."
"Баламыз дүниеге келгенде, бізге ақшалай көмек берілді."
Менің жалақым 400 мың болып табылады.
Осы жақын арада тағы көтеріледі деп айтылған болатын.
"Жұмыстан кейін де баратын жерлер бар, мысалы өзім фитнеске барамын."
Жалпы Ақмола облысында сүт өнімдерін шығаратын 15 кәсіпорын бар.
Сонымен қатар өңірде 7 тауарлы сүт фермасы салынып жатыр.
"Осы бағыттағы жобаларды қаржыландыруға 13,3 миллиард теңге бөлінген."
"Қуандық Танабас, Ерлан Наурызбаев, Бақытбек Нұртаев"
"Мемлекет басшысының Ақмола облысына жұмыс сапары Целиноград ауданындағы Родина ауылында жалғасты, деп хабарлайды Ақорданың баспасөз қызметі."
Қасым-Жомарт Тоқаев ауылдағы Мәдениет үйін аралады.
"Жалпы ауданы 1563 шаршы метрді құрайтын нысанда хореография және спорт залдары, дыбыс жазу студиясы мен үйірмелерге арналған кабинеттер бар."
Мәдениет мекемесінің жанынан түрлі шығармашылық ұжымдар құрылған.
Сонымен қатар бірнеше спорт үйірмесі жұмыс істейді.
Оларға 400-ден астам ауыл тұрғыны қатысады.
Президентке «Родина» агрофирмасының бас директоры Иван Сауэр серіктестіктің ауылда іске асырып жатқан әлеуметтік жобаларын таныстырды.
Былтыр бизнестің әлеуметтік жауапкершілігі аясында компания Родина ауылының игілігіне 791 миллион теңге қаржы бөлген.
"Мемлекет басшысы Мәдениет үйі өнерпаздарының «Достық шуағы» композициясын тамашалап, ауыл тұрғындарымен жүздесті."
"Сонымен қатар Президент Родина ауылының «Наша родина» супермаркетін, «Достық» саябағы мен жалпы орта білім беретін мектебін аралап көрді."
"Президентке елордаға іргелес орналасқан Қосшы қаласының инфрақұрылымдық даму жоспары таныстырылды, деп хабарлайды Ақорданың баспасөз қызметі."
"Қосшы қаласының әкімі Гайдар Қасеновтің айтуынша, елді мекенге 2021 жылы облыстық маңызы бар қала мәртебесі берілгеннен кейін тұрғындар саны 110 мың адамға жеткен."
"Жалпы қаланың бас жоспары аясында 1,5 миллион шаршы метр тұрғын үй мен 45 әлеуметтік нысанның құрылысы жоспарланған."
Соңғы екі жылда қалада үш мектеп пайдалануға берілді.
Тағы бір мектеп құрылысы аяқталуға жақын.
"Алдағы уақытта «Жайлы мектеп» ұлттық жобасы аясында үш білім ошағын, сондай-ақ екі балабақша салу көзделген."
"Денсаулық сақтау саласында бір мемлекеттік емхана, мемлекеттік-жекеменшік әріптестік шеңберінде екі емхана жұмыс істейді."
Қала әкімі қазіргі кезде жекеменшік инвестиция есебінен жанында 1000 келушіні қабылдайтын емханасы бар 300 орындық көпбейінді аймақтық аурухана салынып жатқанын жеткізді.
"Жаңа ауруханада терапия, онкология, неврология және перзентахана бөлімшелері болады."
"Медициналық мекеме тек Қосшы халқына ғана емес, жақын маңдағы аудандардың тұрғындарына да қызмет көрсетеді деп жоспарланып отыр."
Биыл мамыр айында «Alan» дене шынықтыру-сауықтыру кешені ашылды.
"Кешенде балаларға және ересектерге арналған бассейн, жаттығу және спорт залдары бар."
"Ал Қосшы тұрғындарының игілігіне келесі жылы берілетін Қоғамдық мәдени-спорт орталығында интерактивті білім беру бөлімі, спорт залы, теннис, баскетбол, футбол, волейбол алаңдары, кинотеатр, көрме залы, кітапхана, дәрісхана, амфтитеатр ашылады."
"Мемлекет басшысы Қосшы қаласында құрылыс жұмыстары қарқын ала бастағанын ескере отырып, облыс әкіміне елді мекендегі инженерлік-коммуналдық инфрақұрылымды дамыту және газ құбырын тарту мәселелеріне айрықша мән беруді тапсырды."
"Президент Қасым-Жомарт Тоқаевтың Ақмола өңіріне жұмыс сапары Қосшы қаласындағы 1500 орындық мектеп-гимназияны аралап көруден басталды, деп хабарлайды Ақорданың баспасөз қызметі."
"Қосшы қаласының жаңа ауданында орналасқан мектеп «Болат Өтемұратов қорының» жеке инвестициясы есебінен салынып, жергілікті білім бөлімінің басқаруына берілген."
«Жайлы мектеп» ұлттық жобасының стандарттарына сай бой көтерген білім ошағында қазіргі кезде екі ауысыммен 2700 бала оқиды.
"Мектепте 280 орындық акт залы, 360 орындық асхана, 2 спорт залы, информатика, химия, физика, биология, технология және музыка кабинеттері бар."
"Мектеп директоры Дидар Асқарованың айтуынша, оқушылар тек білім алып қана қоймай, «Біртұтас тәрбие бағдарламасы» аясында спорт секцияларына және шахмат, тоғызқұмалақ, асық ату, би, хор, фортепиано, домбыра секілді үйірмелерге тегін қатыса алады."
"Мемлекет басшысы роботты техника, мобилография, автомобиль жүргізуді виртуалды үйрену, шет тілі кабинеттерін, мектеп кітапханасын аралап көріп, ұстаздармен және оқушылармен әңгімелесті."
"Президент ұжымға сәттілік тілеп, мектепке өзінің «Әке туралы ой-толғау» кітабын және Қазақстанда шығарылған автобус сыйға тартты."
"Келер жылы ел экономикасы 5,6% деңгейінде өсім көрсетеді, ал инфляция 5,5-7,5%-ке дейін төмендейді."
"Үкімет осындай болжам жасап отыр, деп хабарлайды24kz."
Бұл жайында министрлер кабинеті Президентпен өткен кеңес барысында мәлімдеді.
"Елдегі экономикалық жағдайды талқылауға Премьер-министр Олжас Бектенов, Президент Әкімшілігінің басшысы Айбек Дәдебай, Ұлттық банк төрағасы, Жоғары аудиторлық палатаның төрағасы, Үкімет мүшелері және басқа да лауазымды тұлғалар қатысты."
"Отырыс барысында Қасым-Жомарт Тоқаевқа негізгі әлеуметтік-экономикалық даму көрсеткіштері, республикалық бюджеттің биылғы 7 айдағы орындалуы және 2025-2027 жылдарға арналған республикалық бюджет жобасындағы макроэкономикалық параметрлер жөнінде баяндалды."
"Президент Үкіметке көлеңкелі экономикамен күрес шараларын күшейтуді, бюджеттік шығындарды реттеудің нақты механизмін енгізуді, сондай-ақ макроэкономикалық көрсеткіштерді болжау сапасын арттыруды міндеттеді."
Олимпиададан оралған спортшылар мен жаттықтырушылардың жартысы коронавирус инфекциясын жұқтырған.
Осыған байланысты олардың мемлекет басшысымен кездесуі кейінге шегерілді.
Бұл туралы Президенттің кеңесшісі әрі Баспасөз хатшысы Берік Уәли хабарлады.
"Естеріңізге салсақ, кеше Қасым-Жомарт Тоқаев Париж Олимпиадасының жүлдегерлері мен бапкерлер құрамын мемлекеттік наградалармен марапаттау туралы Жарлыққа қол қойған еді."
Ал кездесу тамыз айының соңында Ақордада өтеді деп жоспарланып отыр.
"Мемлекет басшысы Қасым-Жомарт Тоқаевтың Жарлығымен Париж қаласында өткен XXXIII жазғы Олимпиада ойындарындағы жоғары спорттық жетістіктері үшін Ұлттық құраманың бір топ спортшысы мен бапкері мемлекеттік наградалармен марапатталды, деп хабарлайды Ақорданың баспасөз қызметі."
І дәрежелі «Барыс» орденімен:  ІІІ дәрежелі «Барыс» орденімен:  «Парасат» орденімен:  «Құрмет» орденімен: Сонымен қатар Қазақстан Республикасының Нысана көздеуден ұлттық құрамасының бас бапкері Ольга Довгунға және Халықаралық дзюдо федерациясы президентінің кеңесшісі Асхат Житкеевке Президенттің Алғысы беріледі.
"Президенттің Қарағанды облысындағы жұмыс сапары Qarmet металлургиялық комбинатынан басталды, деп хабарлайды24kz."
Қасым-Жомарт Тоқаев №3 домна пешінің жұмысымен танысты.
"Мұнда жылына 3,8 миллион тонна шойын өндіріледі."
"Жалпы кәсіпорындағы өндірісті дамыту үшін 3,5 миллиард доллардан астам қаржы қарастырылған."
Жоспарда қосымша инвестициялар да бар.
"Оған қоса, кәсіпорын ғимараттарды толық жөндеп жатыр."
Биылғы жаңғырту бағдарламасына 100-ден астам нысан енген.
50 мың шаршы метр шатыр ауыстырылуда.
Мемлекет басшысына өзге де өндіріс машиналары таныстырылды.
"Кәсіпорын басшылығы мекеменің техникалық жағдайын бабында ұстап тұру, жөндеу жүйесін, сондай-ақ кристалдандырғыш айналым жүйелері мен барлық машина сегменттерін жетілдіру басты міндет екенін атап өтті."
"Қасым-Жомарт Тоқаев, Қазақстан Республикасының Президенті: - Біз отандық инвесторды шақыру арқылы дұрыс шешім қабылдадық.Олар бірден іске кірісті."
Комбинаттағы жағдай бұрынғымен салыстырғанда айтарлықтай жақсарған.
Бірақ мұнымен шектелуге болмайды.
"Ең басты міндет – Qarmet кәсіпорнының баяғы даңқын қайтарып, әлеуметтік мәселелерді шешуге баса мән беру."
Бұл бағыттағы жұмыс басталып кетті.
Одан хабардармын.
"Мен комбинатқа жыл сайын келіп, оның даму барысымен танысып тұрамын."
"Андрей Лаврентьевтың айтуынша, кәсіпорын 2028 жылға қарай жылына 5 миллион тонна болат, 9 миллион тонна көмір және 5 миллион тонна темір рудасы концентратын өндіруді жоспарлап отыр."
Мемлекет басшысы комбинатты табиғи газға көшіру маңызды шешім екенін атап өтті.
Бұл бастапқы кезеңде қоршаған ортаға келетін зиянды 30%-ке төмендетуге мүмкіндік береді.
"Оған қоса, биыл күзде Теміртау қаласында экологиялық таза көлік түрі – трамвай желісі қалпына келтіріледі."
"Президент өнеркәсіп қауіпсіздігі, өндірістің тиімділігін арттыру және жаңғырту, аймақтың экологиялық ахуалын жақсартудың жоғары сапасын қатаң сақтау қажет екеніне баса назар аударып, бірқатар нақты тапсырма берді."
"Президенттің Қарағанды облысындағы жұмыс сапары Qarmet металлургиялық комбинатынан басталды, деп хабарлайды24kz."
Қасым-Жомарт Тоқаев №3 домна пешінің жұмысымен танысты.
"Мұнда жылына 3,8 миллион тонна шойын өндіріледі."
"Жалпы кәсіпорындағы өндірісті дамыту үшін 3,5 миллиард доллардан астам қаржы қарастырылған."
Жоспарда қосымша инвестициялар да бар.
"Оған қоса, кәсіпорын ғимараттарды толық жөндеп жатыр."
Биылғы жаңғырту бағдарламасына 100-ден астам нысан енген.
50 мың шаршы метр шатыр ауыстырылуда.
Мемлекет басшысына өзге де өндіріс машиналары таныстырылды.
"Кәсіпорын басшылығы мекеменің техникалық жағдайын бабында ұстап тұру, жөндеу жүйесін, сондай-ақ кристалдандырғыш айналым жүйелері мен барлық машина сегменттерін жетілдіру басты міндет екенін атап өтті."
Мемлекет басшысы Қасым-Жомарт Тоқаев Қарағанды облысына жұмыс сапарымен барды.
Бұл туралы Ақорданың баспасөз қызметі хабарлайды.
Сапар барысында Президент өңірдің бірқатар өндірістік және индустриялық кәсіпорынын аралап көреді.
Сонымен қатар әлеуметтік нысандардың жұмысымен танысады.
Биыл елордада 20-дан астам мектеп пен 6 студенттік жатақхана салынады.
Сондай-ақ 170 аула және 70-ке жуық көше жөнделеді.
"Мемлекет басшысының қабылдауында болған Астана қаласының әкімі Жеңіс Қасымбек осылай деп, жартыжылдықтың жұмысын жіпке тізді."
Негізгі экономикалық көрсеткіштер бойынша шаһарда оң динамика байқалатынын мәлімдеді.
"Атап айтсақ, инвестиция көлемі 600 миллиард теңгеден асты."
Сақалды құрылыстар мәселесі шешіліп жатқанын хабарлады.
Жыл соңына дейін үлескерлер түгел пәтерлеріне қоныстанады.
Жылу маусымына дайындық та қаралды.
Өз кезегінде Қасым-Жомарт Тоқаев шаһарды абаттандыру және V Дүниежүзілік көшпенділер ойындарына дайындықты пысықтауды тапсырды.
"Жеңіс Қасымбек, Астана қаласының әкімі"
Мемлекет басшысы «Қазатомөнеркәсіп» ұлттық атом компаниясы» АҚ басқарма төрағасы Мейіржан Юсуповты қабылдады.
Бұл туралы Ақорданың баспасөз қызметі хабарлады.
Қасым-Жомарт Тоқаевқа компанияның 2024 жылдың бірінші жартыжылдығында атқарған қызметі туралы есеп берілді.
Мемлекет басшысы Қорғаныс министрі Руслан Жақсылықовты қабылдады.
Бұл туралы Ақорданың баспасөз қызметі хабарлайды.
ҚР Қарулы күштерінің Жоғарғы Бас қолбасшысына қорғаныс ведомствосының биылғы бірінші жартыжылдықта атқарған жұмыстары туралы баяндалды.
"Қасым-Жомарт Тоқаевқа халықаралық оқу-жаттығу жиындарының нәтижелері, жауынгерлік дайындыққа жаңа әдістер енгізу жөнінде мәлімет берілді."
Сондай-ақ қарулы күштердің жауынгерлік және жұмылдыру әзірлігіне қатысты бұған дейін берілген тапсырмалардың орындалу барысы жайында айтылды.
"Заманауи қару-жарақпен және әскери техникалармен қамтамасыз ету, қорғаныс инфрақұрылымын дамыту, әскери-патриоттық жұмыстарды күшейту мәселелеріне ерекше назар аударылды."
Руслан Жақсылықов әскери қызметшілер мен зейнеткерлерді әлеуметтік тұрғыдан қолдауды арттыру шаралары туралы айтты.
Кездесу соңында Жоғарғы Бас қолбасшы Қорғаныс министріне Қазақстан Республикасы Қарулы Күштерінің әлеуетін одан әрі дамытуға бағытталған бірқатар тапсырма берді.
Мемлекет басшысы Бразилия Президентіне көңіл айту жеделхатын жолдады.
Бұл туралыАқорданың баспасөз қызметіхабарлайды.
"Қасым-Жомарт Тоқаев Бразилияның Сан-Паулу штатында жолаушылар ұшағы апатқа ұшырап, салдарынан көптеген адамның қаза табуына байланысты Президент Луис Инасиу Лула да Силваға көңіл айтты."
"«Осындай ауыр сәтте қайғы-қасіреттеріңізге ортақтасып, Қазақстан халқының және жеке өз атымнан Сізге және жақындарынан айырылған отбасыларға, сондай-ақ достас Бразилия халқына көңіл айтамын»,- деп жазылған жеделхатта."
"Қасым-Жомарт Тоқаев Түрікменстан Президенті Сердар Бердімұхамедовпен кездесті, деп хабарлайды24kz."
Мемлекет басшысы мәртебелі мейманға саммит жұмысына қатысқаны үшін алғыс айтты.
Бұл сапардың екі ел арасындағы көпжақты серіктестікті одан әрі ілгерілету үшін маңызды екенін атап өтті.
Қазір тараптар өзара сауда көлемін 1 миллиард долларға жеткізуге мүдделі.
Сердар Бердімұхамедов те қонақжайлық танытқаны үшін Қасым-Жомарт Тоқаевқа алғыс айтты.
Ол елінің Қазақстанмен ынтымақтастыққа баса мән беретінін жеткізді.
Сөз соңында қазақ басшысын Түрікменстанға шақырды.
"Қасым-Жомарт Тоқаев, Қазақстан Республикасының Президенті: -Экономикалық ынтымақтастығымыздың деңгейі жоғары."
Үкіметтер өзара сауда көлемін 1 миллиард долларға жеткізу үшін жұмыс істеп жатыр.
Бұған елдеріміздің барлық мүмкіндігі бар.
"Энергетика, өнеркәсіп, көлік, логистика және басқа да салалардағы бірқатар жобалар жүзеге асыру сатысында тұр."
Мәдени-гуманитарлық байланыстарды арттыруға да қолайлы жағдай жасалған.
"СердарБердімұхамедов, Түрікменстан Республикасының Президенті: - Елдеріміз арасында белсенді саяси диалог орнаған.Сауда-экономикалық және мәдени-гуманитарлық салалардағы байланыстар жандануда."
"Құрметті Қасым-Жомарт Кемелұлы, Сіз биыл күзде Түрікменстанға ресми сапармен келесіз деп күтемін."
Сондай-ақ Мақтымқұлы Пырағының 300 жылдық мерейтойына арналған халықаралық форумға қатысуға шақырамын.
Қазақстан Президенті Жапония Премьер-министрімен телефон арқылы сөйлесті.
Бұл туралы Ақорданың баспасөз қызметі хабарайды.
"Қасым-Жомарт Тоқаев Жапонияда болған жер сілкінісіне байланысты жапон халқына сабыр тілеп, табиғат апатының салдары ауыр болмайды деп үміттенетінін айтты."
"Өз кезегінде Фумио Кишида Қазақстанға ресми сапарын, соның ішінде «Орталық Азия + Жапония» Диалогының бірінші саммитіне қатысуын амалсыздан кейінге шегергенін өкінішпен жеткізді."
Мемлекет басшысы жоспарланған сапардың кейінге қалуын түсіністікпен қабылдады.
"Әңгімелесу барысында Қасым-Жомарт Тоқаев пен Фумио Кишида қазақ-жапон қатынастарының қазіргі жай-күйі мен даму перспективасын талқылап, өңіраралық ықпалдастық мәселелері жөнінде пікір алмасты."
Мемлекет басшысы жоспарланған сапардың кейінге қалуын түсіністікпен қабылдады.
"Шекара, сумен қамтамасыз ету, миграция мәселелері жоспарлы түрде реттеліп, өзара саудадағы көптеген кедергілер жойылды."
Ал бірлескен күш-жігердің арқасында жылдар бойы қордаланған мәселелер шешіліп жатыр.
Аймақтың тұрақтылығы мен қауіпсіздігін қамтамасыз ету үшін кешенді шаралар қабылдануда.
"Бүгін елордада Орталық Азия мемлекеттері басшыларының VI Консультативтік кездесуі өтіп, жиынға төрағалық еткен Қазақстан Президенті осылай деді."
"Өз сөзінде Қасым-Жомарт Тоқаев осы уақытқа дейін өткен Консультативтік кездесулердің нәтижесі аймақтық ынтымақтастыққа жүйелі, жан-жақты әрі, ең бастысы, сенімді сипат беріп, бұрын-соңды болмаған деңгейге шығарғанын айтты."
Қазір шекарадағы өткізу пункттері жаңғыртылып жатыр.
"Көлік қатынасының мүмкіндіктері кеңейіп, жаңа бағыттар ашылуда."
"Сауда-экономикалық және инвестициялық ықпалдастық қарқынды дамып келеді, – деді Мемлекет басшысы."
Тағы кездесуде Қасым-Жомарт Тоқаев Орталық Азия елдерінің мәдени-гуманитарлық байланыс мазмұндық тұрғыдан толықтырылып жатқандығына да назар аударды.
"Шағын құрамдағы келіссөз бен Мемлекетаралық кеңес отырысынан кейін Қасым-Жомарт Тоқаев пен Шавкат Мирзиёев бұқаралық ақпарат құралдарының өкілдері үшін бірлескен мәлімдеме жасады, деп хабарлайды Ақорданың баспасөз қызметі."
"Президент Өзбекстан басшысының мемлекеттік сапарын екі елдің ынтымақтастығын нығайту жолындағы маңызды қадам ретінде бағалап, Қазақстан мен Өзбекстанның ежелден іргесі бөлінбеген ағайын ел екенін атап өтті."
"Мемлекет басшысы Қазақстан мен Өзбекстанның Орталық Азиядағы сауда-саттық бойынша ең ірі серіктестер екеніне назар аударып, өзара тауар айналымын таяу арада 5 миллиард, кейін 10 миллиард долларға дейін жеткізуді мақсат етіп қойғанын айтты."
Президент өнеркәсіп саласындағы жаңа әрі ауқымды жобаларды қолға алу мәселесіне айрықша мән берілгеніне тоқталды.
"Мемлекет басшысының айтуынша, екіжақты келіссөз барысында талқыланған тағы бір маңызды тақырыптың бірі – көлік-логистика саласындағы ынтымақтастық."
Қасым-Жомарт Тоқаев су-энергетика саласындағы жұмысты үйлестіру мәселесіне қатысты пікір білдірді.
"Сонымен қатар Президент мәдени-гуманитарлық, ғылым-білім салаларындағы ынтымақтастық тақырыбына арнайы тоқталды."
Шавкат Мирзиёев бірлескен жүйелі және практикалық шаралардың нәтижесінде Қазақстан мен Өзбекстан өзара ынтымақтастығын одақтастық деңгейіне шығарғанын атап өтті.
"Келіссөздер қорытындысы бойынша сауда, өнеркәсіптік кооперация, энергетика, көлік, ауыл және су шаруашылығы, мәдениет салаларындағы байланыстарды одан әрі кеңейту жөнінде нақты уағдаластықтарға қол жеткізілді."
"Ертең, 9 тамызда Қасым-Жомарт Тоқаев пен Шавкат Мирзиёев Орталық Азия мемлекеттері басшыларының VI Консультативтік кездесуіне қатысады."
Қасым-Жомарт Тоқаев пен Шавкат Мирзиёев бірқатар нысанның ашылу салтанатына қатысты.
Бұл туралы Ақорданың баспасөз қызметі хабарлайды.
"Ақордада бейнебайланыс режимінде Қазақстан мен Өзбекстан президенттерінің қатысуымен Мұхтар Әуезов атындағы Оңтүстік Қазақстан зерттеу университетінің Шыршық қаласындағы филиалының, сондай-ақ «Ташкент ирригация және ауыл шаруашылығын механикаландыру инженерлері институты» Ұлттық зерттеу университетінің Алматы қаласындағы филиалының ресми ашылу салтанаты өтті."
Мемлекеттер басшыларына жаңа филиалдардың қызметі туралы бейнеролик көрсетілді.
Шара барысында Қазақстан Республикасы Ғылым және жоғары білім министрі Саясат Нұрбек пен Өзбекстанның Білім министрі Конгратбай Шарипов екі елдің ғылым-білім саласындағы ынтымақтастығы жөнінде баяндама жасады.
Қасым-Жомарт Тоқаев пен Шавкат Мирзиёев университеттер филиалдарын ашуға рұқсат берді.
Бұдан соң президенттер Қытай – Қазақстан – Өзбекстан бағытындағы контейнерлік пойыздың Сианьнан Ташкентке келуіне орай ұйымдастырылған салтанатты шараға қатысты.
Қазақстанның Көлік министрі Марат Қарабаев пен Өзбекстанның Көлік министрі Илхом Макхамов екі елдің көлік-транзит мүмкіндіктерін кеңейту бағытында жүргізілген бірлескен жұмыстар туралы баяндады.
Биылғы сәуір айында Хиуа қаласында Қытай – Қазақстан – Өзбекстан бағытында жүк тасымалын ұйымдастыру және Транс-Ауған бағытын дамыту бойынша уағдаластықтарға қол жеткізілген болатын.
Соның шеңберінде жүктерді жеткізу мерзімі қысқарды.
Контейнерлі пойыз 4486 шақырым жолды 5 тәуліктің ішінде жүріп өтті.
Бұл – рекордтық көрсеткіш.
Жүк пойызы Сиань қаласындағы порттан Қазақстан аумағы арқылы Ташкентке жөнелтілді.
Еліміздің Қытайдағы терминалдарының мүмкіндіктерін пайдалану және Қазақстан мен Өзбекстанның теміржол әкімшіліктерінің шекара маңындағы инфрақұрылымды нығайту бойынша нәтижелі ынтымақтастығы тасымалдау мерзімін қысқартуға ықпал етті.
"Былтыр екі ел арасындағы жүк тасымалының көлемі 31 миллион тоннадан асып, 2022 жылмен салыстырғанда 17,2 пайызға ұлғайды."
Қасым-Жомарт Тоқаев пен Шавкат Мирзиёев Қазақстан мен Өзбекстанның Жоғары мемлекетаралық кеңесінің бірінші отырысына қатысты.
Бұл туралыАқорданың баспасөз қызметіхабарлайды.
"Кеңес отырысында екі елдің сауда-экономика, көлік-транзит, су шаруашылығы және энергетика, мәдени-гуманитарлық салалардағы ынтымақтастығын кеңейтудің басым бағыттары талқыланды."
"Мемлекет басшысы Қасым-Жомарт Тоқаев қазақ-өзбек қатынасы стратегиялық серіктестік және одақтастық рухында тұрақты дамып келе жатқанын атап өтіп, еліміз Өзбекстанмен ынтымақтастықты нығайта түсуге айрықша көңіл бөлетінін жеткізді."
«Былтыр Одақтастық қатынастар туралы тарихи шартқа қол қойдық.
Бүгін алдағы он жылға арналған Стратегиялық әріптестікті және одақтастықты дамыту бағдарламасын бекітеміз.
"Осы маңызды қадамдар екі елдің байланысын ілгерілетуге айрықша серпін беретініне сенімдімін»,-деді Президент."
"Қасым-Жомарт Тоқаевтың пікірінше, қысқа уақыт ішінде өзара тауар айналымын бес миллиард долларға дейін жеткізіп, таяу жылдары бұл көрсеткішті екі еселеуге елдеріміздің әлеуеті жетеді."
"«Ауыл шаруашылығы, машина жасау, энергетика, коммуникация, цифрландыру секілді перспективті салалардағы ынтымақтастық әлеуетін толық пайдалану маңызды."
Бұл ретте қазақ-өзбек шекарасындағы «Орталық Азия» Халықаралық өнеркәсіп кооперациясы орталығын тезірек іске қосу қажет.
Мемлекетаралық кеңес пен Өңіраралық ынтымақтастық форумының қызметінен де елеулі нәтиже күтеміз.
Өңірлік кооперацияға зор үміт артамыз.
Қазіргі кезде жалпы сомасы 3 миллиард доллардан асатын 70-ке жуық бірлескен жобамыз бар.
Оның аясында 14 мың жұмыс орны ашылады.
"Біз бұл бағыттағы байланыстарды одан әрі нығайтып, бизнес үшін қолайлы жағдай жасауға әзірміз»,-деді Президент."
Сонымен қатар Қасым-Жомарт Тоқаев көлік-транзит артықшылықтарын барынша тиімді пайдалану маңызды екенін айтты.
"Бұл ретте Мемлекет басшысы тарифтерді оңтайландыру, әкімшілік рәсімдерді жеңілдету және жүк жеткізу мерзімін қысқарту жөнінде бірлескен шаралар қабылдау қажет екеніне назар аударды."
"Бұдан бөлек, Мемлекетаралық кеңес отырысы барысында трансшекаралық өзендердің су ресурстарын кешенді әрі рационалды пайдалану, мәдени-гуманитарлық ынтымақтастықты нығайту мәселелері қозғалды."
Өз кезегінде Өзбекстан Президенті Қазақстанға жасаған бұл жолғы мемлекеттік сапарының нәтижесінде стратегиялық серіктестік пен одақтастық мүлдем жаңа деңгейге көтерілетініне сенім білдірді.
«Бүгін біз Жоғары мемлекетаралық кеңестің бірінші отырысын ашып отырмыз.
"Бұл, шын мәнінде, екіжақты қатынастар тарихындағы айтулы оқиға."
"Бүгінгі келіссөздер біздің нақты бағыттар бойынша ынтымақтастығымызды одан әрі кеңейтуге, сондай-ақ достас әрі бауырлас халықтарымыздың өсіп-өркендеуіне ықпал ететініне сенімдімін»,-деді Шавкат Мирзиёев."
"Өзбек елі басшысының айтуынша, сапар алдында Мемлекетаралық комиссияның отырысы, Бизнес форум және бірқатар мәдени іс-шаралар өтті."
2034 жылға дейінгі Стратегиялық әріптестік пен одақтастық бағдарламасы әзірленді.
Сыртқы саясат ведомстволары басшыларының жетекшілігімен кеңес құрылып жатыр.
Мұның бәрі екіжақты ықпалдастықтың нығаюына оң септігін тигізеді.
"Кеңес барысында тараптар екі елдің парламенттері, үкіметтері, сыртқы саясат ведомствосы және салалық министрліктері арасындағы байланыстарды арттыра түсу маңызды екеніне назар аударды."
"Сондай-ақ халықаралық және өңірлік құрылымдар, соның ішінде БҰҰ, Дүниежүзілік сауда ұйымы, Орталық Азия мемлекеттері басшыларының консультативтік кездесулері және «Орталық Азия плюс» форматы аясында бір-біріне қолдау білдіруге уағдаласты."
"Жиында Қазақстан Республикасы Премьер-Министрінің орынбасары Серік Жұманғарин, Өзбекстан Республикасы Премьер-министрінің орынбасары Жамшид Ходжаев, Қазақстан Республикасының Көлік министрі Марат Қарабаев, Өзбекстан Республикасының Көлік министрі Илхом Макхамов, Қазақстан Республикасының Энергетика министрі Алмасадам Сәтқалиев, Өзбекстан Республикасының Энергетика министрі Журабек Мирзамахмудов, Қазақстан Республикасының Су ресурстары және ирригация министрі Нұржан Нұржігітов, Өзбекстан Республикасының Су шаруашылығы министрі Шавкат Хамраев, Қазақстан Республикасының Мәдениет және ақпарат министрі Аида Балаева, Өзбекстан Республикасының Мәдениет министрі Озодбек Назарбеков, Қазақстан Республикасының Ғылым және жоғары білім министрі Саясат Нұрбек, Өзбекстан Республикасының Жоғары білім, ғылым және инновация министрі Конгратбай Шарипов баяндама жасады."
Кеңес отырысының қорытындысы бойынша бірқатар шешімге қол қойылды.
"Ақордада Қазақстан мен Өзбекстан президенттері шағын құрамда келіссөз жүргізді, деп хабарлайды24kz."
Мемлекет басшысы Қасым-Жомарт Тоқаев Қазақстанға мемлекеттік сапармен келгені үшін Өзбекстан Президенті Шавкат Мирзиёевке шынайы ризашылығын білдірді.
Туысқан өзбек халқының басшысын қазақ елінде қарсы алу үлкен мәртебе деген Президент  Өзбекстанның маңызды әрі сенімді серіктес ретіндегі роліне жоғары баға берді.
Отырыста алдағы 10 жылға арналған стратегиялық әріптестікті және одақтастықты дамыту бағдарламасы бекітіледі.
Қасым-Жомарт Кемелұлы осы маңызды қадамдар екі елдің байланысын дамытуға айырықша серпін беретініне сенім білдірді.
«Екі жақты ықпалдастықты дамыту үшін бүгінгі кеңестің отырысы өте маңызды.
"Қабылданатын шешімдердің де стратегиялық мәні бар», - деді Президент."
Сондай-ақ Өзбекстан Президенті көрсеткен сый-құрметі үшін Қасым-Жомарт Тоқаевқа алғысын жеткізді.
Сондай-ақ Қазақстанға жасаған мемлекеттік сапарының тарихи мәнге ие екенін айтты.
"Келіссөз барысында тараптар саяси, сауда-экономикалық, көлік-транзит, инвестиция, энергетика, ауыл шаруашылығы, су ресурстары, мәдени-гуманитарлық және өнеркәсіп кооперациясы салаларындағы ықпалдастықты одан әрі нығайту перспективаларын талқылады."
Сондай-ақ өңірлік және халықаралық күн тәртібіндегі мәселелерді қарастырды.
Президенттер қазақ-өзбек қатынастары барлық бағыт бойынша өркендеп келе жатқанын атап өтті.
"Дәл қазір Ақорда резиденциясында елге Мемлекеттік сапармен келген Өзбекстан Республикасының Президентін Шавкат Мерзиеевті салтанатты қарсы алу рәсімі басталды, деп хабарлайды24kz."
Тікелей эфирде назарларыңызға ұсынамыз.
Сіздер Қазақстанға Мемлекеттік сапармен келген Өзбекстан Республикасының Президентін Шавкат Мерзиеевті салтанатты қарсы алу рәсімін көрдіңіздер.
"80 келіге дейінгі салмақта сынға түскен Нұрбек Оралбай финалда Александр Хижнякқа есе жіберіп, екінші орынды місе тұтты, деп хабарлайды24kz."
"Алғашқы раунд 2:3 есебімен қарсыластың еншісінде болса, екінші раундта Нұрбек 3:2 есебімен басым болды."
"Қос кезеңнің нәтижесі тең болып, шешуші үшінші раундта жеңісті төрешілер украиналық боксшыға берді."
"Айта кетейік, бұл – отандасымыздың алғашқы Олимпиадасы."
Париж төрінде көк туымызды желбіреткен Демеу Жадыраев күміс медаль жеңіп алды.
"Спортшымыз грек-рим күресінен олимпиада финалында 77 келі салмақта сынға түсіп, жапондық Нао Кусакаға сәл ғана есе жіберді."
"Жылдар бойы жаттығып, тынбай талпынып, ақыры арманына қол жеткізген балуан қазақ елін қуантып, қоржынға күміс медаль салды!"
"Назым Қызайбай Париж Олимпиадасының қола жүлдегері атанды, деп хабарлайды24KZ."
Қыздарының шаршы алаңдағы кездесуін ата-анасы мен жақындары көгілдір экраннан тамашалады.
Жартылай финалда жұдырықтасқан жерлесімізге түн ортасында жұрт жұмыла қолдау көрсетті.
Боксшымыз алғашқы екі кездесуде айқын басымдықпен жеңген болатын.
Тек өткен түнде қытайлық қарсыласына есе жіберді.
"Әлемнің екі дүркін және Азия чемпионы атанған Назым Қызайбайдың ата-анасы: «Париж Олимпиадасынан алтын күткен едік», – дейді."
Дегенмен жерлесіміз 50 келі салмақта қоланы місе тұтты.
"Кәмшат Ахетқызы, Назым Қызайбайдың анасы: - Өзінің арманы – Олимпиадаға бару."
"Енді бара салып жеңіліп қалса, жаман күйде болатын едік, Құдайға тәуба, қола жүлдегер болып жатыр."
"Мың да бір шүкір, осы қазағымыздың туын желбіретіп жүре берсін."
Бүгін Қазақстан спортшылары Париж Олимпиадасында 5 спорт түрінен сынға түседі.
Жеңіл атлеттер Олимпиада ойындарына араласады.
Нора Джеруто 3 мың метрге жүгіруден финалда жүлдеге таласады.
Ал Давид Ефремов кедергілер арқылы 100 метрге жүгіреді.
"Байдарка мен каноэде ескек есуден Марина Бровкова, Руфина Искакова, Сергей Емельянов, Тимур Хайдаров жарысын жалғастырады."
"Сергей Токарницкий, Бекарыс Раматулла іріктеу кезеңін бастайды."
Грек-рим күресінен бозкілемге Демеу Жадраев шығады.
Бокста Жартылай финалда Назым Қызайбай қытайлық Ву Юмен кездеседі.
Құзға өрмелеуде Әмір Маймұратов өнер көрсетеді.
"Әзірге ел қоржынында 1 алтын, 1 күміс, 2 қола жүлде бар."
Жеңіл атлетика Кедергілер арқылы 100 метрге жүгіру.
Ерлер.
Жұбаныш кезеңі.
Давид Ефремов 3 шақырымға жүгіру.
Әйелдер.
Финал.
"Нора Джеруто Байдарка мен каноэде есу Марина Бровкова, Руфина Искакова Сергей Емельянов, Тимур Хайдаров Сергей Токарницкий, Бекарыс Раматулла Грек-рим күресі Демеу Жадраев (77 келі) Құзға өрмелеу Әмір Маймұратов Бокс Жартылай финал."
Назым Қызайбай
"Президентке өңірдің биылғы бірінші жартыжылдықтағы әлеуметтік-экономикалық дамуының қорытындылары туралы есеп берілді, деп хабарлайды Ақорданың баспасөз қызметі."
"Марат Ахметжановтың айтуынша, өңдеу өнеркәсібінде, ауыл шаруашылығының жалпы өнім көлемінде, көлік қызметі мен байланыс саласында оң динамика байқалады."
Сонымен қатар облыс әкімі экономикалық өсімді қамтамасыз ету үшін қолға алынған шаралар туралы айтты.
Агроөнеркәсіп саласында дәнді дақылдардан 5 миллион тоннадан астам өнім алу көзделіп отыр.
Мемлекеттік қаржы институттарының қолдауымен 7 ірі тауарлы сүт фермасы салынуда.
Биыл өңдеу өнеркәсібінде 9 жобаны іске қосу жоспарланған.
"Жалпы, облыс экономикасына 179 миллиард теңгеден астам инвестиция тартылды."
Өңірдің инвестициялық портфелінде 187 жоба бар.
"Олардың аясында 1,7 мың жұмыс орны ашылмақ."
Облыс экономикасын одан әрі әртараптандыру мақсатында Аршалы ауданында республикалық маңызы бар Aqmola индустриялық аймағы құрылды.
Әлеуетті инвесторларды тарту және оларға «бір терезе» қағидасы бойынша қолдау көрсету үшін елордада Aqmola invest инвестицияларды дамыту орталығы ашылды.
Президентке су тасқынының салдарын жою және зардап шеккен азаматтарды қолдау шараларының орындалу барысы жөнінде мәлімет берілді.
Бүгінде 711 үй толық жөндеуден өтті.
"331 үйдің құрылысы жүріп жатыр, 221 тұрғын үй сатып алынған."
1782 отбасыға бір реттік көмек берілді.
814 отбасының мүлкіне келген залал өтелді.
"Жабай және Қылшақты өзендерінің арналары тазартылып, айналма каналдар салынып жатыр."
Сонымен қатар жағалауларды нығайту жұмыстары қолға алынған.
"Қасым-Жомарт Тоқаевқа жылыту маусымына дайындық, инженерлік инфрақұрылымды дамыту және облыс орталығын абаттандыру туралы баяндалды."
"Көкшетау қаласының тұрғын үй қорын жаңғырту және жаңарту үшін 150 ескі үйді бұзу, сондай-ақ 32 көппәтерлі үй салу жоспарланған."
Биыл 2 мыңнан астам отбасының баспана жағдайы жақсарады.
"Көкшетау, Степногорск және Атбасар қалаларында жалпы ұзындығы 26,4 шақырым болатын жылу желісі жөнделіп жатыр."
"Бұл желілердің тозу деңгейін орта есеппен 4,2 пайыз төмендетуге мүмкіндік береді."
«Жайлы мектеп» ұлттық жобасы аясында 9 мектептің құрылысы аяқталады.
Оның төртеуі жаңа оқу жылы басталғанға дейін пайдалануға беріледі.
«Ауылда денсаулық сақтауды жаңғырту» жобасы бойынша 43 мың тұрғынға алғашқы медициналық-санитарлық көмек көрсететін 38 нысанның құрылысы жүргізіліп жатыр.
Кездесу соңында Президент Ақмола облысының стратегиялық даму жоспарын жүзеге асыру жұмыстарын жалғастыруды тапсырды.
"Мемлекет басшысы өңірдің еліміздегі азық-түлік қауіпсіздігін қамтамасыз етуде негізгі рөл атқаратынына назар аударып, агроөнеркәсіп кешенін жаңғырту, соның ішінде егін жинау науқанын уақтылы әрі сапалы атқару маңызды екенін атап өтті."
"Қазақ дзюдо тарихында жаңа белесті бағындырып, Париж Олимпиадасында алтын медаль иеленген Елдос Сметов елге оралды, деп хабарлайды24kz."
Таңсәріден Алматы халықаралық әуежайына жиналған жанкүйерлер дзюдошылар мінген ұшақтың қонуын асыға күтті.
"Олимпиада чемпионы Елдос Сметов пен қола жүлдегер Ғұсман Қырғызбаев бар спортшыларымызды халық ыстық ықылас, зор қуанышпен қарсы алды."
Әуежайдың халықаралық рейстер терминалы адамға лық толды.
Олимпиада чемпионы Елдос Сметов пен қоланы қолдан бермеген Ғұсман Қырғызбаевты ел тағатсыздана күтті.
Туыстарының қуанышында шек жоқ.
Чемпион Сметовты қаумалаған ел.
"Ет жақындары мен достары құттықтап, құшақтап, алғыс айтып жатты."
Тараздан Елдостың ата-анасы да келді.
Анасы Елдос татамиге шыққан сайын қобалжитынын айтты.
"Тоқтагүл Сметова, Е.Сметовтің анасы: -Іштей сенім болды."
"Жүрегімнің түбінде, жүрегімді жарып кететіндей қуанышты сездім."
Содан балама сәттілік тіледім.
"Алла қаласа,қуаныш бар."
Ана жүрегі алдамайды ғой деп.
"«Балам: мама, еш уайымдамаңыздар."
"Сіздердің қолдауларыңызбен мен алтын алып келемін», деп айтты."
"Ал, 66 келі салмақ дәрежесінде қола медальді жеңіп алған Ғұсманды халық аяқ-қолын жерге тигізбей, қошаметтеп, су жаңа темір тұлпарға бірақ мінгізді."
Бұл Қазақстан дзюдо федерациясы атынан берілген сый.
"Ғұмар Қырғызбаев, Ғұсманның ағасы: -Сыңарымның жоспары енді Олимпиадада финалға шығып, ар жағында Абэмен күресіп қалу керек еді."
Карьерасы соңғы жылдары күресіп жатыр.
Қуанышымызда шек жоқ.
Өйткені бұл Олимпиада–төрт жылда бір болатын әрбір спортсменнің биік шыңы.
"Нұрбол Сүлейменов, дзюдодан Қазақстан ерлер құрамасының бас бапкері: - Енді осы алтын ары қарай жалғаса берсін.Тоқтамасын."
"Артынан келе жатқан буындар еңбек етсін Елдос, Ғұсман сияқты."
Ағаларымыз сияқты чемпион боламыз деген мотивациямен жұмыс істей берсін арықарай.
Жалпы Париж Олимпиадасында Дзюдодан ұлттық құрама нәтижелі өнер көрсетті.
Спортшылар бір ай тынығып алған соң қараша айында өтетін ел біріншілігіне дайындалады.
"Авторлары: А.Садуақас, Р.Жақыпов"
"«Самұрық-Қазына» қорының кірісі 7,9 триллион теңгеге жетті."
Бұл – белгіленген жоспардан 7%-ке артық.
Қордың басқарма Төрағасы Нұрлан Жақыпов Мемлекет басшысына биылғы бірінші жартыжылдықта атқарылған жұмыстарды баяндады.
Ол басты өндірістік көрсеткіштер жоспарға сәйкес атқарылып отырғанын жеткізді.
"«Самұрық-Қазына» қоры мұнай-газ химиясы, энергетика, көлік және логистика, машина жасау, цифрландыру салаларындағы жобаларға шетелдік серіктестерімен бірлесіп инвестиция тартуды жалғастыруда."
"Бүгінде компаниялар тобының инвестициялық портфелінде жалпы сомасы 53,5 триллион теңге болатын 130-дан астам жоба бар."
Қордың әлеуметтік жауапкершілігі аясында елімізде жыл соңына дейін 40 оңалту орталығы ашылмақ.
"Қасым-Жомарт Тоқаев инвестициялық және әлеуметтік жобаларды жүзеге асыру, сондай-ақ қор жұмысын одан әрі жетілдіру жөнінде нақты тапсырмалар берді."
"Париж Олимпиадасының чемпионы Елдос Сметов пен жүлдегері Ғұсман Қырғызбаев бастаған дзюдошыларымыз елге оралды, деп хабарлайды24kz."
"Жаңа ғана Алматы халықаралық әуежайынан спортшыларды халық ыстық ықыласпен, кең құшақпен, зор қуанышпен қарсы алды."
Олардың арасында тілшіміз Алмас Садуақас та жүр.
Қазір арна тілшісі бізбен тікелей эфирге қосылды.
"Диктор: - Сәлеметсіз бе Алмас, жұрт жігіттерді қалай қарсы алып жатыр?"
"Жерлесіміз Нариман Құрбанов Париж Олимпиадасының күміс жүлдегері атанды, деп хабарлайды24kz."
Ол спорттық гимнастиканың ат снарядындағы жаттығуда жүлдеге қол жеткізді.
Отандасымыз ақтық сында 15.443 ұпай алды.
"Осылайша, Нариман елімізге спорттық гимнастикадан Олимпиаданың алғашқы медалін сыйлады."
"Нариман Құрбанов,ПарижОлимпиадасының күміс жүлдегері: -Мен ат жаттығуында комбинацияны жасамас бұрын барлық жұмысты денеге қалдырдым."
Мұны қалай өткергенімді өзім де түсіндіре алмаймын.
бұл жаттығуды күнде қайталаудың нәтижесінде бастан-аяқ жасап шықтым.
Осы күнге дейін жиған бар тәжірибемді бүгін көрсете алдым деп ойлаймын.
Бүгін Париж олимпиадасында кезекті медаль жиынтығы сарапқа салынады.
Қазақстан құрамасы спорттың бес түрінен сынға түседі.
Жарыс жолына алдымен дзюдошылар шығады.
Париж татамиінде командалық белдесулер өтеді.
"Әбиба Абужақынова, Камила Берліқаш, Есмигүл Күюлова және Данияр Шамшаев, Абылайхан Жұбаназар мен Нұрлыхан Шерхан аралас сайыста жүлдеге таласады."
Сенд атудың скит бағдарламасында Әсем Орынбай мен Эдуард Ещенко өнер көрсетеді.
Велоспортта Алексей Луценко мен Евгений Федоров бар.
Бокс бәсекесінде Назым Қызайбай ширек финалдық жекпе-жегін өткізеді.
Спорттық гимнастикада Милад Карими еркін жаттығуда ал Нариман Құрбанов ат снарядында сайысқа шығады.
Дзюдо 11:00 (Іріктеу)  Микс команда.
"Әбиба Әбужақынова, Камила Берліқаш, Эсмигүл Куюлова, Данияр Шамшаев, Абылайхан Жұбаназар, Нұрлыхан Шархан."
Стенд ату 12:00 (Іріктеу)  Скит.
Әйелдер.
Әсем Орынбай.
Ерлер.
Эдуард Ещенко Велоспорт 14:00.
Командалық сайыс.
Финал.
"Алексей Луценко, Евгений Федоров Бокс."
Ширек финал 19:50.
Назым Қызайбай – И.Валенсия (Колумбия) Спорттық гимнастика 18:30.
Финал.
Милад Карими (Еркін жаттығу) Нариман Құрбанов (Ат)
"Қасым-Жомарт Тоқаев Премьер-Министрдің бірінші орынбасары Роман Склярды қабылдады, деп хабарлайды Ақорданың баспасөз қызметі."
Президентке индустриялық жобаларды жүзеге асыру және отандық тауар өндірушілерді қолдау бағытында атқарылып жатқан жұмыстар туралы мәлімет берілді.
"Роман Склярдың айтуынша, бірінші жартыжылдықта өндеу өнеркәсібі 105,1 пайызға, машина жасау саласы 9,4 пайызға, ал тау-кен және металлургия кешені 8,3 пайызға өскен."
"Сонымен қатар Мемлекет басшысына мұнай және газ құбырларын салумен, газ өңдеу зауыттары мен мұнай химиясы өндірісін іске қосумен байланысты жобалардың орындалу барысы таныстырылды."
"Жыл басынан бері 44,7 миллион тонна мұнай мен газ конденсаты, сондай-ақ 30 миллиард текше метр газ өндірілген."
"Осы жылдың соңына дейін 128 елді мекенге газ құбыры жүргізіліп, көгілдір отынмен қамтамасыз ету деңгейі 61,8 пайызға жетеді."
Бұдан бөлек көлік және энергетика салаларындағы жаңа инфрақұрылымдық жобалар жөнінде баяндалды.
Роман Скляр Президентке жылыту маусымына дайындық барысы жөнінде мәлімет берді.
Қазіргі кезде 309 шақырым жылу желісін реконструкциялау және күрделі жөндеу жұмыстары жүргізіліп жатыр.
Бұған шамамен 154 миллиард теңге жұмсалады.
"Сонымен қатар биыл жалпы сомасы 327 миллиард теңгеге 10 энергия блогын, 55 қазандықты және 45 турбинаны күрделі жөндеуден өткізу жоспарланған."
"Қасым-Жомарт Тоқаевқа Инвестиция тарту жөніндегі кеңестің қызметі, атап айтқанда шетелдік серіктестермен бірге іске асырылып жатқан ірі инвестициялық жобалар жөнінде айтылды."
Олардың бірқатарына қатысты уағдаластыққа Мемлекет басшысының шетелдерге сапары кезінде қол жеткізілген.
Кеңес қызметін қайта құрылымдаған сәттен бастап жалпы сомасы 40 миллиард долларға жуық 77 инвестициялық жобаның түйткілді мәселелері шешімін тапты.
"Бұл ретте машина жасау, тамақ және химия өнеркәсібі, тау-кен, металлуругия кешені, энергетика, жер қойнауын пайдалану салаларындағы қосылған құны жоғары жобаларға айрықша мән беріліп отыр."
"Президент қабылданып жатқан шаралардың маңызды екеніне назар аударып, аталған бағыттар бойынша жұмысты одан әрі жалғастыруды тапсырды."
"Шағын құрамдағы келіссөзден кейін Қазақстан мен Конго президенттері кеңейтілген құрамға ойысты, деп хабарлайды24kz."
Қасым-Жомарт Тоқаев Дени Сассу Нгессоның қазақ жеріне алғашқы сапары екі ел арасындағы дипломатиялық қарым-қатынастың 25 жылдығымен тұспа-тұс келіп отырғанын атап өтті.
"Сондай-ақ Конгоны Африка құрлығындағы маңызды серіктес ретінде қарастыратынын жеткізіп, бір-бірімізден алыс орналасқанымызға қарамастан, байланысты бекіте беретінімізге тоқталды."
"Қасым-Жомарт Тоқаев, Қазақстан Республикасының Президенті: – Қазақстан мен Конго ынтымақтастығының әлеуеті өте жоғары."
"Әсіресе сауда-экономика, ауыл шаруашылығы, көлік-логистика, тау-кен, өндіріс пен инвестиция, жаңа технологиялар мен ғарышты игеру бағыттары бойынша екі ел арасындағы ықпалдастықты жандандыру қажет."
Бүгінгі қол қойылатын құжаттар саяси және экономикалық ынтымақтастықты дамытуға тың серпін береді деп сенемін.
Осы ниетіміздің айғағы ретінде біз Конгоға Елші тағайындаймыз.
Дении Сассу Нгессо бұл шешімнің өзара ынтымақтастықты нығайта түсетінін айтты.
"Қос елдің президенттері сауда-экономика, энергетика, көлік-логистика, қаржы, цифрландыру, тау-кен өндірісі және мәдени-гуманитарлық салалардағы өзара ықпалдастықты кеңейту мәселелеріне айрықша назар аударды."
Келіссөз соңында Дени Сассу Нгессо Қасым-Жомарт Тоқаевты Конго еліне сапармен келуге шақырды.
Ресми сапар аясында 10 құжатқа қол қойылды.
"Дени Сассу-Нгессо, Конго Республикасының Президенті: - Біз жүзеге асыруға келіскен жобалар бойынша екі ел үкіметтері бірқатар келісім әзірледі.Мұның екі елге де пайдалы болары сөзсіз."
Кейінгі жылдары Қазақстан даму жолында зор табысқа жеткенін атап өткім келеді.
Біз Сіздің еліңізбен экономикалық ынтымақтастықты нығайтуға мүдделіміз.
"Мемлекет басшысы Қасым-Жомарт Тоқаев пен Конго Республикасының Президенті Дени Сассу-Нгессо шағын құрамда келіссөз жүргізді, деп хабарлайды24kz."
"Президент ресми сапардың тарихи, маңызы зор деп бағалады."
Сондай-ақ екі елдің ынтымақтастығын дамытуға мол әлеует бар екенін айтты.
Ал Дени Сассу-Нгессо Қазақстанның қазіргі саяси және экономикалық дамудағы жетістіктерін жоғары бағалады.
«Астанаға келу – біз үшін зор мәртебе.
"Бұл сапар саясат, дипломатия және экономика салаларындағы байланыстарды нығайта түсетініне сенемін», - деді ол."
Келіссөз барысында тараптар екіжақты байланыстың дамуын талқылады.
Сондай-ақ халықаралық және аймақтық күн тәртібіндегі өзекті мәселелер жөнінде пікір алмасты.
"Қасым-Жомарт Тоқаев, Қазақстан Республикасының Президенті: -Қазақстанға қош келдіңіз!"
Сіздің бұл алғашқы сапарыңыз екі ел байланыстарын дамытуға тың серпін беретініне сенімдімін.
Қазақстан мен Конго арасындағы ықпалдастықты одан әрі дамытуға мол әлеует бар деп есептеймін.
"Бүгін Астанаға Мемлекет басшысы Қасым-Жомарт Тоқаевтың шақыруымен Конго Республикасының президенті Дени Сассу-Нгессо ресми сапармен келді, деп хабарлайды24kz."
Қазір Ақордада мәртебелі мейманды салтанатты қабылдау рәсімі өтіп жатыр.
Мемлекет басшысы Қасым-Жомарт Тоқаев Еуропа Одағының Сыртқы істер және қауіпсіздік саясаты жөніндегі Жоғарғы өкілі – Еуропалық Комиссияның вице-президенті Жозеп Боррельмен кездесті.
Тараптар екі жақты ынтымақтастықты дамыту перспективаларын талқылады.
"Сонымен қатар халықаралық күн тәртібіндегі өзекті мәселелер қаралып, Орталық Азия елдерінің өзара ықпалдастығы туралы айтылды."
Париж Олимпиадасының кезекті жарыс күнінің кестесін назарларыңызға ұсынамыз.
Бүгін садақ атудан ұлттық құрама мүшелері Дәулеткелді Жаңбырбай мен Александр Еременко сайысқа түседі.
Садақ атудан трансляцияның алғашқысы сағат 13:00-ге таман басаталады.
Келесісі 21:00-ден кейін көрсетілмек.
Сонымен бірге дзюдодан палуанымыз Нұрлыхан Шархан сағат 13:00-де басталатын белдесуге қатысады.
Нысананы көздеу бойынша Арина Алтухова мен Александра Ле 15:00 шамасында өнер көрсетеді.
"Ал былғары қолғап шеберлері Назым Қызайбай, Айбек Оралбай және Мұхаммедсабыр Базарбайұлы жұдырық түйістіреді."
Шаршы алаңдағы аламан 18:30-дан кете басталады.
"Ескерте кетейік, жарыс кестесінің уақыты ауысуы мүмкін."
Саңлақтарымызға сәттілік тілейміз!
Президентке орталықтың биылғы бірінші жарты жылдықтағы қызметінің негізгі нәтижелері және алдағы кезеңге жоспары таныстырылды.
"Ренат Бектұровтың айтуынша, бүгінде Қаржы орталығы арқылы Қазақстанға 12 миллиард доллардан астам инвестиция тартылған."
Бұл 2025 жылға белгіленген мақсатты көрсеткіштен асып түседі.
АХҚО құрылған сәттен бастап оның қатысушылары бюджетке 115 миллиард теңге салық төледі.
"Оның 29,8 миллиард теңгесі осы жылдың бірінші жартыжылдығында түскен."
Қаржы орталығына қатысушылар санының артуы мен компаниялар қызметінің жандануы салық түсімдерінің ұлғаюына негізгі себеп болып отыр.
2024 жылдың алғашқы алты айында Орталыққа 500-ден астам компания қосылды.
Бұл қатысушылардың жалпы санын 3 мыңға дейін арттыруға және жаңа жұмыс орындарын ашуға айтарлықтай ықпал етті.
Биылғы екінші тоқсанның соңындағы есеп бойынша АХҚО юрисдикциясындағы компаниялар 7600-ден астам жұмыс орнын ашты.
Қасым-Жомарт Тоқаевқа «Астана» халықаралық қаржы орталығының бизнес-қоғамдастықты қолдауға бағытталған шаралары туралы айтылды.
Ренат Бектұров биыл маусым айында AIFC Community бастамасы аясында алғашқы іс-шара өткенін хабарлады.
Сондай-ақ биыл 5-6 қыркүйекте болатын дәстүрлі Astana Finance Days 2024 шарасына дайындық барысын баяндады.
Президент Қаржы орталығын одан әрі дамыту бағытында бірқатар міндет жүктеді.
"Атап айтқанда, ел экономикасына инвестиция тарту үшін АХҚО инфрақұрылымын белсенді пайдалана отырып, барлық мемлекеттік орган мен қаржы институттарының күш-жігерін біріктіру қажет екенін атап өтті."
Париж Олимпиадасының бесінші жарыс күнгі кестесін назарларыңызға ұсынамыз.
Бүгін сағат 11:00-де триатлоннан Екатерина Шабалина бәсекеге түседі.
Нысана көздеуден ерлер құрамасының мүшелері Ислам Сәтпаев пен Константин Малиновский түскі 12:00-де бақтарын сынайды.
Дәл осы уақытта Мария Дмитриенко стенд атудан сайысады.
Былғары қолғап шеберлері де бүгін шаршы алаңда жұдырықтасады.
"57 келі салмақ дәрежесінде Махмұд Сабырхан сағат 14:00-ден кете қолғап түйістірсе, 75 келі салмақта Валентина Хальзова түнгі 12 жарымда жарысқа түседі."
Үстел теннисінен Кирилл Герасименко сағат 18:00-де бағын сынайды.
Сондай-ақ спорттық гимнастикадан Милад Карими 20:30-да өнер көрсетеді.
"Ал, еске сала кетейік, жаңалықтардың келесі топтамасында Парижден Аслан Қаженов спортшыларымыздың аяқ алысынан хабар тарататын болады."
Сонымен бірге студия қонағымен садақ атудан Қазақстан құрамасының дайындығын талқылаймыз.
Қапы қалмаңыздар.
"Мемлекет басшысы Алматы қаласының әкімі Ерболат Досаевты қабылдады, деп хабарлайды Ақорданың баспасөз қызметі."
Президентке биылғы бірінші жартыжылдықтағы Алматы қаласының әлеуметтік-экономикалық дамуының алдын ала қорытындысы туралы баяндалды.
Аталған кезеңде Алматыда инвестициялық өркендеудің жоғары қарқыны байқалады.
"Негізгі капиталға салынған инвестиция көлемі 15,8 пайызға өсіп, 714,8 миллиард теңгеге жетті."
"Жеке инвестицияның көлемі 21,1 пайызға ұлғайды, оның ішінде IT-секторда, сондай-ақ туризм, өңдеу өнеркәсібі, денсаулық сақтау және көлік салаларында өсім бар."
Жыл соңына дейін 2 триллион теңге инвестиция тартылады деп жоспарланып отыр.
"2024 жылдың басынан бері 32,7 мың жұмыс орны ашылды."
Оның 75 пайызы тұрақты жұмыс орны.
Қасым-Жомарт Тоқаевқа қоғамдық көлікті жаңарту мен экологиялық талаптарға сәйкестендіру бойынша қабылданып жатқан шаралар туралы мәлімет берілді.
Биыл экологиялық таза қоғамдық көліктің үлесі 70 пайызға дейін артады.
"Былтыр бұл көрсеткіш 53,7 пайызды құраған."
"Жергілікті бюджет есебінен жыл соңына дейін газбен жүретін 600 автобус, 100 электрлі автобус, 112 троллейбус сатып алынады."
Сондай-ақ қаланың троллейбус паркі толығымен жаңартылады.
Президентке қаланың жоғарғы бөлігін сумен қамтудың резервтік схемасын жасау жөніндегі тапсырмасының орындалуы туралы баяндалды.
"Бұл бағыттағы құрылыс жұмыстары биылғы шілде айында аяқталып, 6 жаңа ұңғыма және 1,5 шақырым магистральдық құбыр пайдалануға берілді."
Нәтижесінде қосымша схеманың қуаты 60 пайызға артты.
Бұл Медеу ауданының 50 мың тұрғынын сумен үздіксіз қамтамасыз етуге мүмкіндік береді.
"Президент бүгін Жоғарғы Сот төрағасы Асламбек Мерғалиевті қабылдады, деп хабарлайды24kz."
Қасым-Жомарт Тоқаевқа сот төрелігіндегі өзекті мәселелер мен сот жүйесін одан әрі жаңғырту шаралары туралы мәлімет берілді.
Сондай-ақ Президентке сот жүйесін цифрландыру және дау тудырмайтын әкімшілік құқықбұзушылық істері бойынша автоматтандыру жұмыстары жүзеге асырылып жатқаны жөнінде баяндалды.
"Асламбек Мерғалиевтің айтуынша, азаматтық және әкімшілік істер бойынша татуластыру рәсімдерін қолдану көрсеткіші өсіп келе жатыр."
"Кездесу соңында Мемлекет басшысы сала кадрларының сапасын арттыру, азаматтарды сот арқылы қорғауды күшейту, заң үстемдігін қамтамасыз ету және соттарға деген сенімді арттырудың маңызын атап өтті."
Париж Олимпиадасының төртінші күнгі жарыс кестесінен ақпарат бере кетсек.
Бүгін Қазақстан ұлттық құрамасының саңлақтары келесідей спорт түрінен бақ сынайды.
Мария Дмитриенкостенд атудан түскі 12:00-де өнер көрсетеді.
ДзюдоданАбылайхан ЖұбаназаржәнеЭсмигүл Куюловасағат 13:00-ден бастап боз кілемде белдесуін бастайды.
Бокстан 80 келі салмақтаНұрбек Оралбайжәне 51 келі салмақ дәрежесіндеСәкен Бибосыновшаршы алаңда жұдырықтасады.
Былғары қолғап сайысы кешкі сағат 19:00-ден басталады.
"ЖүзуденӘділбек Мусинсағат 14:15-те сайысқа түссе, кешкі сағат 22:00-ден кейінИльфат Абдуллинсадақ атудан бағын сынайды."
"Саңлақтарымызға сәттілік тілей отырып, барша қазақстандықты жанкүйер болуға шақырамыз."
"Мемлекет басшысы Энергетика министрі Алмасадам Сәтқалиевті қабылдады, деп хабарлайды Ақорданың баспасөз қызметі."
"Алмасадам Сәтқалиев: - еліміздің отын-энергетика кешенінің биылғы бірінші жартыжылдықтағы дамуы жөнінде есеп берді; - осы уақыт аралығында 44,7 миллион тонна мұнай өндірілген."
"Мұнай өнімдерінің өндірісі 6,78 миллион тоннаны құраған."
"Сондай-ақ 30,1 миллиард текше метр газ өндіріліп, электр қуатын өндіру көлемі 60,4 миллиард кВт/сағатқа жеткені туралы айтты; - ведомствоның тұтынушыларды электр қуатымен және жылумен тұрақты қамтамасыз етуге бағытталған ірі инвестициялық жобаларды іске асыру жоспары жөнінде мәлімет берді; - жаңартылатын энергия көздерін дамыту шаралары туралы баяндады."
Кездесу соңында Мемлекет басшысы жылыту маусымына дайындық бойынша тиісті жұмыстарды жүргізуді және ішкі нарықты мұнай өнімдерімен қамтамасыз етуді тапсырды.
Ел қоржыны тағы бір жүлдемен толықты.
"Дзюдодан 66 келі салмақта белдескен Ғұсман Қырғызбаев Олимпиаданың қола жүлдегері атанды, деп хабарлайды24kz."
Жартылай финалда ол бразиялық Виллиан Лимаға есе жіберген болатын.
Алайда үшінші орын үшін таласта серб спортшысы Страхинья Бунчичтің жауырынын жерге тигізді.
"Осылайша, байрақты бәсекедегі үшінші жүлдені қазақ дзюдошылары алып берді."
Белдесудің қалай өткенін жарыстың басы-қасында жүрген арна тілшісі Аслан Қаженовтен білейік.
Ұлттық құрама көшбасшысы Елдос Сметов (60 кг) Олимпиада чемпионы атанды.
"Қазақ палуаны Париждегі ойындардың финалында Лука Мхеидземен (Франция) күресіп, қарсыласынан басым түсті."
"Осылайша, Елдос Сметов олимп шыңын бағындырып, есімін қазақ спорты тарихына алтын әріппен қашап жазды."
"Тараздық татами шебері осыған дейін 2016 жылы Рио Олимпиадасында финалға шыққанымен қарсыласына есе жіберіп, күміспен күптелген."
"Ал Токиодағы ойындарда Торнике Чкадуаны жығып, үздік үштікті түйіндеген."
Ал бүгін Елдос өміріндегі басты белдесуде бар шеберлігін паш етті.
"Ұлттық құрама мергендері қоржынымызға алғашқы жүлдені салды, деп хабарлайды24kz."
Спортшыларымыз пневматикалық винтовкамен 10 метрден нысана көздеуден қола медаль ұтып алды.
Бұл – Олимипиадада аталған бағдарлама бойынша ел тарихындағы алғашқы жүлде.
"«Қазақстан-1» командасы Германия өкілдері Анна Янсен, Максимилиан Ульбрихты тізе бүктірді."
Есеп – 17:5.
Олимпиадаға алғаш рет қатысып тұрған Ислам Сатпаев пен Александр Ле жұбы үшін бұл тамаша нәтиже.
"Париж Олимпиадасының салтанатты ашылу рәсіміне Қазақстан құрамасы да қатысты, деп хабарлайды24kz."
Көк туды бокстан ұлттық команда капитаны Асланбек Шымбергенов пен жеңіл атлет Ольга Сафронова ұстап шықты.
Париж Олимпиадасына жолдама алған 79 спортшының барлығы шеруде төбе көрсеткен жоқ.
Себебі кейбір жеке сайыстар жарыс кестесі бойынша кейін басталады.
Сондықтан Франция астанасына бірер күннен кейін барады.
"Бүгінге дейін Парижге тек академиялық ескек есу, садақ ату, бокс, нысана көздеу, теннис, үстел теннисі, спорттық гимнастика, семсерлесу, жүзу, бадминтон, дзюдо, тасжолдағы велоспорт және стенд ату спортынан өнер көрсететін 50 спортшы жетіп үлгерді."
Франция астанасындағы кешенді сында ел намысын 79 спортшы қорғайды.
Жерлестеріміз 25 спорт түрінде жүлдеге таласады.
Жалпы жаһанның 206 елінен жиналған 10 500 спортшы 329 медальдер жиынтығын сарапқа салады.
Ойындар бағдарламасында 32 спорт түрі бар.
Елде талапкерлер жоғары білім алу үшін пайызсыз несие ала алады.
Бұл туралы Ғылым және жоғары білім министрі Саясат Нұрбек мәлімдеді.
"Оның айтуынша, қазір жобаның негізгі тетіктері қаралып жатыр."
"Сонымен қатар ҰБТ-дан жоғары балл жинап, бірақ университетке түсе алмаған түлектерге сараланған грант беріледі."
"Оның ерекшелігі, оқу ақысының бір бөлігін мемлекет, ал қалғанын студент төлейді."
Бұл шаралар білімпаз жастардың кәсіби маман атануына тағы бір мүмкіндік сыйлауға бағытталған.
"Саясат Нұрбек, ҚР Ғылым және жоғары білім министрі: - Бірқатар екінші деңгейлі банкпен және өзіміздің қаржы орталығымызбен талқыланды."
Заңнамалық тұрғыда пысықталды.
Талапкерлер АҚШ-тағыдай пайызсыз несие ала алады.
Жоба жылдың аяғына дейін іске қосылады.
"Жыл басынан бері елде азаматтардың дербес деректері сақталған компанияларға жоспардан тыс 11 тексеріс жүргізіліп, 22 бұзушылық анықталған."
"Нәтижесінде 4 жеке және 25 заңды тұлға жауапкершілікке тартылып, 5 млн теңгеге жуық айыппұл салынған."
"Дербес деректер бөгденің қолына өтіп кетсе де жұртшылық оған аса бір мән бере бермейді, дейді сарапшылар."
"Салдарынан алаяқтарға алданып қалып, сан соғып қалып жатады."
"Бүгінде Қазақстан БҰҰ-ның киберқауіпсіздік жөніндегі жаһандық рейтінгінде 31-орынға дейін көтерілгенімен, азаматтардың дербес деректерін қорғауға қатысты түйткілдер әлі де бар."
Себебі интернеттегі алаяқтар айылын жияр емес.
"Мәселен, жыл басынан бері Қостанайда 702 адам онлайн алаяқтықтың құрбаны болған."
Алданып қалған тобылдықтар ақыры жарты жылда 1 млрд 300 мың теңге көлеміндегі қаржылыранын қағылған.
Сондай-ақ биыл елдегі екі ірі компанияда осы дербес деректердің қорғалуына қатысты бірқатар олқылықтар анықталған болатын.
"Қазір мемлекет азаматтардың жеке мәліметтерін қорғау тәртібін күшейтіп, операторларға тиісті міндеттемелерді артты."
"Ырысты Жәлелханова, ҚР Цифрлық даму, инновациялар және аэроғарыш өнеркәсібі министрлігінің басқарма басшысы: - Дербес деректер заңсыз таралған ұйым қандай деректер таралды, кімнің деректері таралды әрбір азамат бойынша мәліметті бізге береді."
Біз ол бойынша сәйкесінше әрбір азаматтың электрондық үкімет порталында жеке кабинетіне хабарлама жібереміз.
Ол не үшін жасалады?
Әрбір азамат егер де оның заңсыз таралғанын білсе онда ол келесі заңсыз таралудың алдын ала алады.
Яғниәрбір ол түрлі алаяқтық әрекеттерден сақ болады.
"Дербес деректер бөгде біреудің қолына өтіп кеткенде азамат міндетті түрде кибергигиенаны сақтауы керек – дейді, мамандар."
Бірақ бұл тәртіпті барлығы бірдей ұстана бермейді.
Оған мына бір сандар дәлел.
Биыл елде жыл басынан бері интернет алаяқтықтың 10 мыңға жуық дерегі тіркелген.
Бұл былтырғымен салыстырғанда 4%-ға көп.
"Бас прокуратураның құқықтық статистика комитетінің мәліметінше, көбіне халық онлайн сауда жасау кезінде сан соғып қалады."
Алаяқтықтың кең тараған тағы бір түрі - бұл фишинг.
Яғни банк карталары мен өзге де деректерге пысықайлардың қол жеткізуі.
"Жыл басынан бері бұндай 2,5 мыңнан астам қылмыс тіркелген."
Негізі кибер алаяқтық дерегі Астана мен Алматы қалаларында көп кездеседі.
"Интернет алаяқтық 2024 жыл 6 ай 9 936 - дерек 4,1% 2 619 онлайн сауда 2 614 фишинг Астана - 2 204 Алматы - 1 048 Абылай Исин, Киберқауіпсіздік саласындағы сарапшы: - Бізде кибергигиена дегенді көбі біле бермейді."
Яғни өздерінің дербес деректеріне немқұрайлы қарайды.Құпия сөзді біреу біліп қалса да оған аса мән бере қоймайды.
"Ал көбіне адамдардың барлық аккаунттарында, банк карталарындағы құпия сөздер бірдей болып келеді."
"Сондықтан туған жылды немесе өзінің аты-жөнін емес, бір өлеңнің мәтіні сынды аса қиын құпия сөзді таңдау керек."
Сонымен қатар ішкі істер органдарына міндетті түрде арыз жазу қажет.
Себебі біздің дербес деректеріміз – ол қазіргі заманның мұнайы.
"Айта кету керек, халықтың киберқауіпсіздік бағытындағы сауаттылығын арттыру үшін цирлық даму министрлігі жеке компаниямен бірлесіп арнайы портал да әзірлеген."
"Онда дербес деректерді қорғау, фишингтік алаяқтықтан сақтану сынды тегін курстар бар."
Ал үлкен компаниялар болса өздерінің киберқауіпсіздігін ақ хакерлерді жалдап тексерту мүмкіндігіне ие.
"Айта кету керек, осы дербес деректерді қорғау туралы заңнамасын бұзған үшін әкімішлік және де қылмыстық жауапкершілік қарастырылған."
"Жалпы жыл басынан бері министрлік жоспардан тыс 11 тексеріс жүргізіп, 22 әкімшілік құқықбұзушылық анықтаған екен."
"Нәтижесінде 4 жеке және 25 заңды тұлға жауапкершілікке тартылып, 5 млн теңгеге жуық айыппұл салынған."
"Риат Шони, Қали Несіпбаев Дербес деректерді қорғау бойынша тексеріс 2024 жыл қаңтар-маусым 11 жоспардан тыс тексеріс 22 әкімшілік іс қозғалды 4 жеке және 25 заңды тұлға жауапкершілікке тартылды ₸4 910  360 айыппұл салынды"
Мемлекет басшысы Қасым-Жомарт Тоқаев Өзбекстан Президентімен телефон арқылы сөйлесті деп хабарлайды24kz.
"Әңгімелесу барысында Қасым-Жомарт Тоқаев Шавкат Мирзиёевті туған күнімен құттықтап, оған бақ-береке және Өзбекстан халқының игілігі жолындағы жауапты қызметіне табыс тіледі."
"Сонымен қатар екі ел арасындағы достық, тату көршілік және одақтастық қатынастарын нығайтуға өзбек басшысының қосқан зор үлесін жоғары бағалайтынын жеткізді."
"Бұдан бөлек, Президенттер екіжақты өзара ықпалдастықтың жоғары қарқынын атап өтіп, сауда-экономикалық, көлік-логистикалық, энергетикалық және мәдени-гуманитарлық салалардағы ынтымақтастықты арттырудың әлеуетін талқылады."
"Мемлекет басшысы Қасым-Жомарт Тоқаев 23-26 шілде аралығында қысқа мерзімді еңбек демалысына шығады, деп хабарлайды Ақорданың баспасөз қызметі."
"Қасым-Жомарт Тоқаев Қазақстан халқының және жеке өзінің атынан Әбдел Фаттах Ас-Сиси мен мысырлықтарды осы елдің ұлттық мейрамы – Революция күнімен құттықтады, деп хабарлайды Ақорданың баспасөз қызметі."
"Қасым-Жомарт Тоқаев Әбдел Фаттах Ас-Сисидің жауапты қызметіне толағай табыс, ал бауырлас мысыр халқына құт-береке тіледі."
"2024 жылғы 22 шілде Мемлекет басшысы Иран Ислам Республикасының жаңадан сайланған Президенті Масуд Пезешкианды жеңісімен құттықтап, жауапты мемлекеттік қызметіне табыс тіледі."
Әңгімелесу барысында екі ел басшылары қазақ-иран қатынастарын одан әрі нығайтуға өзара ниетті екенін растады.
"Тараптар сауда-экономикалық, көлік-логистикалық және мәдени-гуманитарлық салалардағы ынтымақтастықтың қазіргі жай-күйі мен даму перспективаларын талқылады."
Сондай-ақ өңірлік және халықаралық күн тәртібіндегі өзекті мәселелер жөнінде пікір алмасты.
Президент Қасым-Жомарт Тоқаев Бельгияның Ұлттық күніне орай Король Филиппке құттықтау жеделхатын жолдады.
Бұл туралы Ақорданың баспасөз қызметі хабарлайды.
"«Қазақстан мен Бельгияны берік достық пен өзара құрметке негізделген тығыз серіктестік қарым-қатынас байланыстыратынын ерекше атап өткім келеді», деп жазылған жеделхатта."
"Мемлекет басшысы Король Филипптің барлық игі бастамасына табыс, Бельгия халқына бақ-береке тіледі."
"Қасым-Жомарт Тоқаев Поль Кагамені Руанда Президенті лауазымына қайта сайлануымен құттықтап, елінің өркендеуі жолындағы бастамаларына табыс тіледі, деп хабарлайды Ақорданың баспасөз қызметі."
"2024 жылғы 19 шілде Қазақстан Республикасы Президентінің Жарлығымен Металлург күні қарсаңында отандық металлургия саласындағы жемісті еңбегі, еліміздің өнеркәсіптік және инфрақұрылымдық дамуына қосқан үлесі үшін жүздеген жұмысшы мемлекеттік наградалармен марапатталды."
"Атап айтқанда, 22 жұмысшы «Құрмет» орденінің кавалері атанды, 41 өнеркәсіп қызметкері ІІІ дәрежелі «Еңбек даңқы» орденінің, 51 адам «Ерен еңбегі үшін» медалінің иегері болды."
Сонымен қатар 7 маман Қазақстан Республикасы Президентінің Құрмет грамотасын иеленді.
Мемлекет басшысы көлік және электрмобильдерге арналған инфрақұрылымды дамытуға бағытталған заңға қол қойды деп хабарлайды24kz.
Құжаттың толық мәтіні баспасөзде жарияланады.
Мұндағы негізгі мақсат – елде экологиялық таза көлікке сұранысты арттыру.
Қазір электр қозғалтқышпен жүретін 9 мыңнан астам көлік бар.
Енді олар ақылы тұрақты тегін пайдалана алады.
Сондай-ақ қалаларда қуаттау станциялары көбейеді.
Бұған әкімдіктер жауапты болады.
"Осылайша, инфрақұрылым дамып, халықтың жасыл көліктерге сұранысы артады деп күтіледі"
Мемлекет басшысы Стратегиялық жоспарлау және реформалар агенттігінің төрағасы Жандос Шаймардановты қабылдады.
Бұл туралы Ақорданың баспасөз қызметі хабарлайды.
Қасым-Жомарт Тоқаевқа әлемдік және ұлттық экономикадағы қазіргі трендтер туралы мәлімет берілді.
Сондай-ақ құрылымдық реформаларды одан әрі жүзеге асыру жөніндегі ұсыныстар таныстырылды.
Агенттік төрағасы мемлекеттік статистика мен деректерді басқару негіздерін институционалдық тұрғыдан күшейту туралы баяндады.
"Оның айтуынша, Ұлттық статистика бюросына әкімшілік дереккөздерге қатысты мемлекеттік бақылау өкілеттігі берілді."
Жыл соңына дейін тоғыз мемлекеттік органның деректер базасы сапасына бағалау жүргізіледі.
Бұл әкімшілік дереккөздері үшін сапа стандарттары мен халықаралық әдістемені қолдануға көмегін тигізеді.
"Мемлекет басшысына Агенттіктің әкімшілік және баламалы ақпарат көздерін белсенді пайдалануды ескере отырып, статистикалық қызметті қысқа мерзімді жоспарлаудан үш жылға дейінгі орта мерзімді жоспарлауға көшуі жөнінде айтылды."
Жандос Шаймарданов аталған реформалар статистикалық есептілікті 2 есеге дейін азайтуға мүмкіндік беретінін және деректердің сапасы мен ресми статистикаға деген сенімді арттыратынын жеткізді.
"Кездесу соңында Президент әлеуметтік-экономикалық реформаларды жан-жақты пысықтаудың маңызды екеніне тоқталып, Агенттік төрағасына осы бағыттағы жұмыстарды жалғастыруды тапсырды."
"Мемлекет басшысы Стратегиялық жоспарлау және реформалар агенттігінің төрағасы Жандос Шаймардановты қабылдады, деп хабарлайды Ақорданың баспасөз қызметі."
Қасым-Жомарт Тоқаевқа әлемдік және ұлттық экономикадағы қазіргі трендтер туралы мәлімет берілді.
Сондай-ақ құрылымдық реформаларды одан әрі жүзеге асыру жөніндегі ұсыныстар таныстырылды.
Агенттік төрағасы мемлекеттік статистика мен деректерді басқару негіздерін институционалдық тұрғыдан күшейту туралы баяндады.
"Оның айтуынша, Ұлттық статистика бюросына әкімшілік дереккөздерге қатысты мемлекеттік бақылау өкілеттігі берілді."
Жыл соңына дейін тоғыз мемлекеттік органның деректер базасы сапасына бағалау жүргізіледі.
Бұл әкімшілік дереккөздері үшін сапа стандарттары мен халықаралық әдістемені қолдануға көмегін тигізеді.
"Мемлекет басшысына Агенттіктің әкімшілік және баламалы ақпарат көздерін белсенді пайдалануды ескере отырып, статистикалық қызметті қысқа мерзімді жоспарлаудан үш жылға дейінгі орта мерзімді жоспарлауға көшуі жөнінде айтылды."
Жандос Шаймарданов аталған реформалар статистикалық есептілікті 2 есеге дейін азайтуға мүмкіндік беретінін және деректердің сапасы мен ресми статистикаға деген сенімді арттыратынын жеткізді.
"Кездесу соңында Президент әлеуметтік-экономикалық реформаларды жан-жақты пысықтаудың маңызды екеніне тоқталып, Агенттік төрағасына осы бағыттағы жұмыстарды жалғастыруды тапсырды."
Қасым-Жомарт Тоқаевқа Ұлттық Банктің биылғы жарты жылдықта жүзеге асырған ақша-кредит саясатының қорытындысы туралы есеп берілді.
Тимур Сүлейменов Президентке Қазақстандағы және әлемдегі экономикалық жағдайдың даму барысы және инфляцияның қарқыны мен оны тұрақтандыру шаралары жөнінде баяндады.
Ұлттық Банк төрағасы жылдық инфляцияның бәсеңдегенін және ішкі экономикада проинфляциялық факторлардың сақталып отырғанын айтты.
Сонымен қатар Бірыңғай жинақтаушы зейнетақы қорының активтері мен алтын-валюта резервтерінің жай-күйіне тоқталды.
Бұдан бөлек Ұлттық төлем жүйесі мен ашық банкинг принциптерін дамыту және қазақстандықтардың қаржысын алаяқтардан қорғау үшін антифрод-орталық құру жобаларын жүзеге асыруға қатысты Мемлекет басшысы берген тапсырмалардың орындалу барысы туралы айтылды.
"Кездесу соңында Қасым-Жомарт Тоқаев Ұлттық Банктің қызметіне, соның ішінде инфляцияны одан әрі тұрақтандыру және цифрлық қаржылық инфрақұрылым жасау жөнінде бірқатар тапсырма берді."
"Мемлекет басшысы Ұлттық олимпиада комитетінің президенті Геннадий Головкинді қабылдады, деп хабарлайды Ақорданың баспасөз қызметі."
Қасым-Жомарт Тоқаевқа ұлттық құраманың Париж Олимпиадасына әзірлігі жөнінде мәлімет берілді.
"Геннадий Головкин ұйымның халықаралық бағыттағы қызметін үйлестіру шаралары, сондай-ақ салалық білім беру жобалары туралы баяндады."
"Оның айтуынша, ҰОК Халықаралық Олимпиада комитетімен, Азия Олимпиада кеңесімен және басқа елдердің осындай құрылымдарымен байланысты жандандырып жатыр."
Сонымен қатар Ұлттық олимпиада комитеті  спортшылардың құқығын қорғауға бағытталған жобаларға баса мән беріп келеді.
Мемлекет басшысы Қасым-Жомарт Тоқаев АҚШ-тың бұрынғы президенті Дональт Трампқа жасалған қастаңдықты қатаң айыптайтынын мәлімдеді.
Сондай-ақ оның тезірек сауығып кетуіне тілектестік білдірді.
"Еске салайық, кеше кешке Пенсильваниядағы сайлауалды митинг үстінде бұрынғы президент Дональд Трамп жараланған еді."
"Жергілікті құқық қорғау органдарының мәлімдеуінше, әлдебіреулер оның өміріне қауіп төндіріп, қасақана оқ жаудырған."
Мемлекет басшысы БАӘ-нің Қазақстандағы елшісі Мұхаммед Саид Мұхаммед әл-Арикиді қабылдады.
Қасым-Жомарт Тоқаев Астанада өткен ШЫҰ саммитіне Біріккен Араб Әмірліктерінің өкілді делегациясының қатысқаны үшін алғыс айтты.
Мемлекет басшысы еліміз БАӘ-мен көпжақты ынтымақтастықты дамытуға ерекше мән беретінін атап өтті.
Кездесуде бұған дейін жоғары деңгейде қол жеткізілген сауда-экономика және инвестиция салаларындағы уағдаластықтарды жүзеге асыру барысы талқыланды.
Сондай-ақ Қазақстан мен БАӘ арасындағы  стратегиялық инвестициялық жобалар туралы бірлескен декларация аясындағы жұмыстарды жалғастыру қажет екеніне назар аударылды.
"Сонымен қатар энергетика және көлік-логистика, ақпараттық технологиялар мен жасанды интеллект салаларындағы ынтымақтастық перспективалары қарастырылды."
Париждегі жазғы Олимпиада ойындарында Қазақстан туын Ұлттық құраманың капитаны Асланбек Шымбергенов ұстап шығады.
"Бүгін Қасым-Жомарт Тоқаев спортшылармен кездесіп, мемлекеттік рәмізді тапсырды."
"Басқосуда Президент дүбірлі доданы бүкіл әлем асыға күтетінін айтып, ел намысын абыроймен қорғауда сәттілік тіледі."
Тағы Мемлекет басшысы саңлақтарымыздың еңбегі әрқашан жоғары бағаланатынын жеткізді.
Сайдың тасындай іріктелген спортшылар.
Бұл ел намысын 4 жылдықтың басты додасы – Париж Олимпиадасында қорғайтын толағайларымыз.
Дәстүрге сай сапар алдында мемлекет басшысы Қасым-Жомарт Тоқаев спортшыларға сәттілік тіледі.
Өз сөзінде Президент Парижде басталатын дүбірлі доданы бүкіл әлем асыға күтетінін әрі оған төрткүл дүние түгел көз тігіп отырғанын айтты.
"Сонымен қатар үздіктердің үздігі бақ сынайтын байрақты бәсекеге ең мықты спортшыларымыз бара жатқанын атап өтіп, ел намысын қорғау абыройлы міндет екеніне тоқталды."
"Қасым-Жомарт Тоқаев, Қазақстан Республикасының Президенті: - Біз сіздерге зор үміт артамыз."
Бүкіл халқымыз сіздерге жанкүйер.
Жалпы қазақ спорт мектебінің мәртебесі қашан да биік.
Спортшыларымыз әрдайым елге жүлдемен оралып жүр.
Осы даңқты жолды абыроймен жалғайсыздар деп сенемін.
Шын мәнінде сіздердің жеңістеріңіз тұтас Қазақстанның жеңісі болмақ.
"Көк туымыз желбіресе, ұлтымыздың рухы асқақтайды."
Тағы Президент спортшыларымызға барлық қажетті жағдай жасалып жатқанына да тоқталды.
Қазір жер-жерде халықтың жаппай спортпен шұғылдануы үшін тиісті инфрақұрылымдар салынып жатыр.
Ұлттық Олимпиада комитетінде де өзгерістер бар.
Бұл ұйымға қазір әйгілі боксшы Геннадий Головкин төрағалық етеді.
"Қасым-Жомарт Тоқаев, Қазақстан Республикасының Президенті: - Елді мекендерде арнайы алаңдар салынып жатыр."
Өткен жылдың өзінде 70-ке жуық спорт орталығы ашылды.
Биыл тағы 200-ге жуық нысан салынады.
"Баршаңызға мәлім, Ұлттық Олимпиада комитетінде өзгерістер болды."
Олимпиада ойындарына дайындық штабы құрылды.
Тәжірибелі мамандарды шақырдық.
Белгілі спортшы Геннадий Головкин келді.
Әр салада осындай өз ісінің нағыз шебері болуы тиіс.
Сонда ғана нәтиже болады.
"Біз спортшыларға айрықша құрмет көрсететін елміз, деді Мемлекет басшысы."
Елде спорт тарихында өшпес із қалдырған саңлақтарымыздың еңбегі әрқашан жоғары бағаланады.
"Оған Балуан Шолақ, Қажымұқан Мұңайтпасов, Жақсылық Үшкемпіров, Александр Винокуров, Бекзат Саттарханов, Ольга Рыпакова атындағы спорт нысандары дәлел."
Енді ел намысын асқақтату Парижге аттанғалы тұрған саңлақтарда.
Бұл спортшылардың да биік белестерді бағындыратынына Президент кәміл сенетіндігін айтты.
Сонымен қатар Мемлекет басшысы бейбітшілік және ынтымақтастық саясатына еліміздің қашанда бейілді екеніне назар аударды.
"Қасым-Жомарт Тоқаев, Қазақстан Республикасының Президенті: - Өткен аптада Астанада ШЫҰ саммиті табысты ұйымдастырылды."
"Бұл маңызы зор шараның басты мақсаты мемлекеттер мен халықтар арасындағы диалогты, достық пен сенімді нығайту болды."
Мұндай басымдықтар күллі спорт әлеміне де тән.
"Өйткені кез келген спорт сайысы, ең алдымен, ынтымақтастықты, алға ұмтылысты және адамдардың бірлігін көрсетеді."
Олимпиада ойындарының құндылықтары қарапайым спорт жетістіктерінен асып түседі.
"Ол жекелеген спортшылардың да, тұтас мемлекеттердің де теңдігінің, өзара құрметі мен адал бәсекелестігінің жарқын бейнесі."
Ел намысын абыроймен қорғау - спортшыларға жүктелген жауапты миссия.
Қазір Ұлттық құрама қоржынында Олимпиаданың 92 жолдамасы бар.
Ең соңғы болып жеңіл атлетика өкілдері лицензияға қол жеткізді.
"Ендігі міндет ел мерейін асқақтатып, жеңіске жету."
"Қасым-Жомарт Тоқаев, Қазақстан Республикасының Президенті: - Әрине чемпион болу оңай емес."
Қазақта «Намысқа шапсаң – алысқа шабасың» деген сөз бар.
Сондықтан жеңімпаз боласыздар деп сенемін.
Спортшыларға ақ жол тілеген Президент Мемлекеттік туды Ұлттық құраманың капитаны Асланбек Шымбергеновке табыстады.
"Қасым-Жомарт Тоқаев, Қазақстан Республикасының Президенті: - Бұл ең алдымен еліміздің спортшыларға артқан зор үміті, халықтың ақ батасы."
Көк туымыз тек биікте желбіресін.
Баршаңызға сәттілік тілеймін!
Президенттен көк байрағымызды алған ұлттық құрама капитаны Асланбек Шымбергенов Париж төрінде туымызды желбіретуге бар күш-жігерлерін салатындығын жеткізді.
"Асланбек Шымбергенов, бокстан әлем чемпионы: - Құрметті Қасым-Жомарт Кемелұлы, алдағы Париж олимпиадасына ақ жол тілеп, бүгін бізді қабылдап отырғаныңызға алғыс білдіреміз."
"Біз, спортшылар мемлекет тарапынан көрсетілген қолдаудың нәтижесінде тыңғылықты дайындық жасап, Олимпиада ойындарының жолдамасына қол жеткіздік."
"Ел намысын абыроймен қорғау бізге сеніп, тапсырылған аса жауапты парыз екенін сезінеміз."
Өзімнің атынан және ұлттық құраманың капитаны ретінде барлық спортшылардың атынан көк туымызды Париж төрінде желбіретуге бар күш-жігерімізді саламыз.
"Айта кету керек, қазір ұлттық құраманың негізгі бөлігі Алматы облысындағы «Ақбұлақ» олимпиадалық орталығында соңғы жаттығу жиындарын өткізіп жатыр."
Ал 4 жылдықтың басты бәсекесі Парижде шілденің 26-сы мен тамыздың 11-і аралығыда өтетін болады.
Риат Шони
Президент ХХХІІІ жазғы Олимпиада ойындарына қатысатын Қазақстан құрама командасының мүшелеріне Мемлекеттік туды тапсырды.
Қасым-Жомарт Тоқаев Ұлттық құрама спортшыларымен кездесуде Парижде басталатын дүбірлі доданы бүкіл әлем асыға күтетінін әрі оған төрткүл дүние түгел көз тігіп отырғанын айтты.
"Сонымен қатар үздіктердің үздігі бақ сынайтын байрақты бәсекеге ең мықты спортшыларымыз бара жатқанын атап өтіп, ел намысын қорғау абыройлы міндет екеніне тоқталды."
Президент спортшыларымызға барлық қажетті жағдай жасалып жатқанына тоқталды.
Қазақстан Президенті спорт тарихында өшпес із қалдырған саңлақтарымыздың еңбегі әрқашан жоғары бағаланатынын жеткізді.
Мемлекет басшысы бейбітшілік және ынтымақтастық саясатына еліміздің қашанда бейілді екеніне назар аударды.
"Қасым-Жомарт Тоқаев ел намысын абыроймен қорғауда спортшыларға жауапты миссия жүктелгенін айтып, оларға сәттілік тіледі."
Президент Қазақстан Республикасының Мемлекеттік туын Ұлттық құраманың капитаны Асланбек Шымбергеновке табыстады.
Қазақстан құрама командасының негізгі бөлігі кездесуге Алматы облысындағы «Ақбұлақ» олимпиадалық орталығынан телекөпір арқылы қатысты.
Онда спортшылар Париж Олимпиадасы алдындағы соңғы жаттығу жиындарын өткізіп жатыр.
"Іс-шарада бокстан әлем чемпионы Асланбек Шымбергенов, жеңіл атлетикадан Азия ойындарының жеңімпазы Ольга Сафронова, дзюдодан Олимпиада ойындарының жүлдегері Елдос Сметов сөз сөйледі."
"Мемлекет басшысы Қасым-Жомарт Тоқаев қоғам қайраткері, академик Мұхтар Құл-Мұхаммедті қабылдады, деп хабарлайды Ақорданың баспасөз қызметі."
"Кездесу барысында Қазақстанның ғылымы мен мәдениеті, мемлекеттік және ақпараттық қауіпсіздігі, сондай-ақ халықаралық ынтымақтастық мәселелері талқыланды."
"Академик жақында өткен Шанхай ынтымақтастығы ұйымы саммитінде Мемлекет басшысының қауіпсіздікті нығайту, бейбітшілікті, тұрақтылық пен орнықты дамуды қамтамасыз ету жөніндегі бастамаларына қолдау білдірді."
Мұхтар Құл-Мұхаммед әлемдегі түрлі қақтығыстарды реттеу және олардың алдын алудағы орта держава ретінде танылған Қазақстанның рөлі арта түскендігін айтты.
Сонымен қатар саммитте қабылданған Астана декларациясы мен жиырмадан астам құжаттың әлемдегі қауіпсіздік пен ынтымақтастықты одан әрі нығайтуға зор үлес қосатынын жеткізді.
Қасым-Жомарт Тоқаев тең құқылы серіктестікке негізделген тиімді аймақтық ықпалдастықты қамтамасыз ету мақсатында Қазақстанның көпжақты ынтымақтастығының маңызын атап өтті.
"Президенттің айтуынша, халықтар мен мемлекеттер арасындағы өзара сенім мен тату көршілікті нығайтуда қоғамдық дипломатия ерекше рөл атқара алады."
"Мемлекет басшысы Қазақстанның Түрікменстандағы жаңадан тағайындалған елшісі Нұрлан Ноғаевты қабылдады, деп хабарлайды Ақорданың баспасөз қызметі."
"Кездесу барысында Қасым-Жомарт Тоқаев бауырлас Түрікменстанмен достық, тату көршілік және стратегиялық серіктестік байланыстарын одан әрі нығайтудың маңыздылығын атап өтті."
"Президент екіжақты ықпалдастықты, оның ішінде энергетика, көлік-транзит, сауда және мәдени-гуманитарлық салалардағы ынтымақтастықты дамыту жөнінде Нұрлан Ноғаевқа бірқатар міндет жүктеді."
Мемлекет басшысы алдағы уақытта өтетін жоғары деңгейдегі келіссөздердің мазмұнды әрі сапалы болуына баса назар аударуды тапсырды.
"Қасым-Жомарт Тоқаевқа ведомствоның жұмысы және денсаулық сақтау жүйесін дамыту жоспарлары туралы баяндалды, деп хабарлайды Ақорданың баспасөз қызметі."
Президентке қазіргі уақытта болжамды өмір сүру ұзақтығының көрсеткіші 75 жастан асатыны жөнінде айтылды.
"Жыл басынан бері инфекциялық аурулардың 21 түрі бойынша, соның ішінде коронавируспен сырқаттану көрсеткіштері төмендеген."
Вакцинациялау және профилактикалық іс-шараларды жүргізу жұмыстары жалғасып жатыр.
Ақмарал Әлназарова министрліктің жұмысына қатысты Президент тапсырмаларының орындалуы жөнінде есеп берді.
"Оның айтуынша, медициналық қызметтің сапасын және қолжетімділігін арттыруға баса назар аударылып отыр."
Алғашқы және стационарлық медициналық көмекті ұйымдастырудың тәсілдері қайта қаралуда.
"Сондай-ақ диагностикалық және емдеу стандарттары жаңартылып, саланың кадрлық әлеуеті нығайып келеді."
"Министрдің айтуынша, дәрі-дәрмек пен медициналық бұйымдарды сатып алу жүйесінің тиімділігі мен ашықтығы қамтамасыз етілуде."
"Бұдан бөлек, медициналық мекемелер жұмысының тиімділігін арттырып, міндетті әлеуметтік медициналық сақтандыруға бақылауды жақсарту үшін заманауи цифрлық технологиялар әзірленген."
Олар қолданысқа енгізіліп жатыр.
Президентке жаңа медициналық нысандар салу және сала қызметтерінің сапасын одан әрі арттыру мәселелері қамтылған Денсаулық сақтау инфрақұрылымын дамытудың 2025-2030 жылдарға арналған стратегиялық жоспары туралы ақпарат берілді.
Қабылданған осы тұжырымдама аясында денсаулық сақтау ұйымдарының оңтайлы және тиімді желісін құруға бағытталған 34 негізгі жобаны іске асыру жоспарланып отыр.
Кездесу соңында Мемлекет басшысы ана мен бала өлімінің көрсеткіштерін төмендету бойынша жұмысты жалғастыру қажет екенін атап өтті.
"Сонымен қатар медициналық көмек көрсетудің мейлінше нәтижелі болуына назар аудара отырып, денсаулық сақтау жүйесін сапалы түрде қайта құру керектігіне тоқталды."
"Сондай-ақ салаға, оның ішінде дәрі-дәрмекке бөлінетін қаражаттың ашықтығы мен тиімділігін қамтамасыз ету жөнінде міндеттер жүктеді."
"Жазғы Олимпиада ойындарына Қазақстан ұлттық құрамасы спорттың 25 түрінен 92 лицензия иеленді, деп хабарлайды24kz."
Париж төрінде барлығы 80 спортшы ел намысын қорғамақ.
"Мемлекет басшысы Қасым-Жомарт Тоқаев Туризм және спорт министрі Ермек Маржықпаевты қабылдап, төрт жылдықтың басты додасына дайындық туралы есебін тыңдады."
Ведомство басшысы оқу-жаттығу жиындары мен спортшыларды қолдау шаралары туралы айтты.
Спортты басқару институттарын жетілдіру бағытын баяндады.
"Ал кездесу соңында Президент отандық спортшылар әлем алдында мәдениетті, ұстамды әрі озық үлгілерімен ерекшеленуге тиіс екеніне назар аударды."
Банктерге берешегі бар борышкерлер енді бәс тіге алмайды.
"Мемлекет басшысы ойын бизнесі, лотерея қызметі, денсаулық сақтау, мемлекеттік еңбек инспекциясы, мемлекеттік бақылау жөніндегі заңға қол қойды."
Құжатта халықтың құмар ойынға тәуелділігін төмендетудің тетіктері қаралған.
"Сондай-ақ құжатта «мемлекеттік және әскери қызметшілер, арнайы және құқық қорғау органдарының қызметкерлері, бюджеттік ұйымдардың басшылары құмар ойындарға қатыстырылмайды» делінген."
"Шетелдік лицензиясы жоқ букмекерлік контораларының, тотализаторларының интернет ресурстарына және онлайн-казиноларға толық тыйым салынады."
"Ерлан Қарин, ҚР Мемлекеттік кеңесшісі: - Бұл – Ұлттық құрылтайда көтерілген бастамаларды жүзеге асыру аясында қабылданған бесінші заң."
Мемлекет басшысы Атырауда сөйлеген сөзінде лудоманияны әлеуметтік кеселдің бірі деп атап өтті және тиісті нормативтік құжатты Парламенттің қазіргі сессиясының соңына дейін қабылдауды тапсырды.
"Заң жобасы түрлі пікірталас алаңында талқыланып, оған депутаттар, Ұлттық құрылтайдың және Жастар жөніндегі кеңестің мүшелері қатысты."
"Мамыр айында заңсыз ойын бизнесі мен лудоманияға қарсы іс-қимыл жөніндегі кешенді жоспар бекітіліп, оның ережелері жаңа заңның нормаларымен үйлесім тапты."
Парламент депутаттарының ұсынысымен қабылданған бұл құжатта құмар ойындарын ойнауға рұқсат берілген адамдардың санын азайтуды көздейтін жүйелі іс-шаралардың біртұтас кешені қарастырылған.
Сондай-ақ букмекер конторалары мен тотализаторлардың барлық жердегі сыртқы жарнамасына тыйым салынады.
Бұдан былай байланыс операторлары да ұялы телефонға жарнамасы бар мәтіндік хабарламаны жібере алмайды.
Бұған қоса лоторея терминалдарын қоюға да бірнеше шектеу енгізілді.
"Енді тұрғын үйлер, жатақханалар, ғибадат үйлері секілді бірқатар әлеуметтік нысанда лотерея билеттерін таратуға және ойын терминалдарын орнатуға тыйым салынады."
Мемлекет басшысы Қасым-Жомарт Тоқаев қазақстандықтарды Ұлттық домбыра күнімен құттықтады.
"""Бұл мерекенің қазақ руханияты үшін мән-маңызы зор."
Қастерлі аспап дала өркениетінің ажырамас бөлігіне айналды.
Төл мәдениетіміздің құнды қазынасын сақтау – баршамыздың парызымыз.
"Домбыра төрден түспесін!"""
деп жазды Президент өзінің Twitter-дегі парақшасында.
"Әзербайжанда Түркі мемлекеттері ұйымының бейресми саммиті өтті, деп хабарлайды24kz."
Маңызды жиынға Қазақстан Президенті Қасым-Жомарт Тоқаев қатысты.
Самитте сан түрлі тақырып қозғалды.
"Бауырлас елдің басшылары өзара сауда-саттықты арттыру, климаттық өзгерістерге төтеп беру тақырыбында өз ұсысыстарын ортаға салды."
Жалпы ұйымның беделі мен маңызы жылдан жылға артып келеді.
"Айталық, ұйымға мүше мемлекеттердің жалпы ішкі өнімі 1,5 трлн долларды құрап отыр."
"Ал өзара сауда айналымы 42,3 млрд долларға жеткен."
Жиында Қазақстан Президенті бірлестікті дамытудың тиімді жолдарын ұсынды.
Тіпті бауырлас елдердің тасымалдаушылары үшін Ақтау және Құрық портатының тарифтерін 15-20%-ке төмендетуге дайын екенімізді мәлемдеді.
Сондай-ақ экономикалық ынтымақтастықты дамыту үшін Түркі орталық банктерінің кеңесін құруды ұсынды.
Самитте айтылған осы және өзге де маңызды мәселелер жайында тілшіміз Қуандық Танабас тарқатады.
"Қуандық Танабас, тілші: - Түркі мемлекеттері ұйымының бейресми саммитіне қатысуға келген қазақ басшысы әуелі Әзербайжан Президентінің Шуша ауданындағы арнаулы өкілдігінің ғимаратына ат басын тіреді."
"Шуша – әзербайжан мәдениеті мен әдебиетінің талбесігі, талай дарындарды тудырған киелі жер."
Мұнда Қазақстан Президентін Ильхам Әлиевтің өзі қарсы алды.
Ал сәлден кейін бауырлас түркі елдері басшыларының басын қосқан алқалы жиын басталды.
"Бейресми саммит «Көлік, коммуникация және климаттық өзгерістерді бақылау арқылы баянды болашақ құру» тақырыбында өтті."
"Жиында Қасым Жомарт Тоқаев Қазақстан Түркі мемлекеттері ұйымының қазіргі төрағасы ретінде түркі ықпалдастығын тереңдетіп, оның қызметін одан әрі дамытуға мүдделі екенін айтты."
"Қасым-Жомарт Тоқаев, Қазақстан Республикасының Президенті: - Ұйымның халықаралық мәртебесін арттыруға күш саламыз."
Бұл ретте «TURKTIME!» ұраны аясында ықпалдастықты кеңейтуді жалғастырамыз.
Бұған дейін 40-қа жуық іс-шара өткіздік.
Елдеріміз арасындағы байланыстың жаңа тетіктері пайда болды.
"Бұл – әлеуметтік саясат, құқық қорғау, білім, технология, инновация және өнеркәсіп сияқты салалар."
Сондай-ақ Астанада қыркүйек айында V Дүниежүзілік көшпенділер ойындары өтеді.
Бұл – түркі мәдениетін кеңінен дәріптейтін маңызды іс-шара.
"Осы сәтті пайдаланып, бауырлас елдердің спортшыларын дүбірлі додаға қатысуға шақырамын."
"Еліміз – достық пен татулықты, сындарлы диалогты ту еткен ел және сыртқы саясаттағы басты ұстанымдары да осымен үндес."
"«Сондықтан бірлестік ішіндегі бірлікті бекемдеуді, қандай да бір қайшылықтарды қақтығыссыз, келісімдер арқылы шешуді көздейміз», - деді Президент."
"Қасым-Жомарт Тоқаев, Қазақстан Республикасының Президенті: - Біздің күш-қуатымыз – бірлікте."
Жалпы кез келген қақтығыс пен қайшылықты шешудің жалғыз жолы бар.
Ол – сындарлы диалог.
Осы орайда төрағалығымыздың аясында «Медиацияға» ерекше мән беріп отырмыз.
Мен Әзербайжан мен Армения елдері арасындағы бейбітшілік орнатуға бағытталған оң үрдісті ерекше атап өткім келеді.
Біз татулыққа бастайтын қадамдарды барынша құптаймыз.
Баку мен Ереван арасында бейбіт келіссөздер жүргізу үшін өз алаңымызды ұсынуға әрдайым дайынбыз.
"Түркі елдерінің қайсыбірін алсақ та жері кең, қазба байлығы мол мемлекеттер."
"Географиялық әлеуетімізді тиімді пайдаланып, сауда және тасымал көлемін арттырсақ, табысқа кенелуге болады."
Бұл ретте еліміз Каспий порттарының мүмкіндіктерін толық пайдалануды ұсынып отыр.
Қазақстан бауырлас елдердің тасымалдаушылары үшін Ақтау және Құрық портатының тарифтерін 15-20%-ке төмендетуге дайын.
"Қасым-Жомарт Тоқаев, Қазақстан Республикасының Президенті: - Түркі ұйымы елдерімен, сондай-ақ басқа да мемлекеттермен сауда және тасымал көлемін арттыру қажет."
Бұл ретте Транскаспий халықаралық көлік бағдарының әлеуетін толық пайдаланған жөн.
Бүгінде аталған бағыт бойынша контейнерлік тасымалдау көлемі күрт артты.
Көрсеткіш өткен жылдағы кезеңмен салыстырғанда екі есе өскен.
Біз тасымалдың уақытын азайту үшін «Digital Trade Corridor» мультимодалды цифрлық платформасын құрдық.
Осы бағытта Әзербайжанмен тығыз жұмыс істеп жатырмыз.
Қазіргі таңда екіжақты теміржол әкімшіліктерінің интеграциясы аяқталды.
Осының арқасында былтыр орта дәлізбен жүк тасымалдау көлемі 65%-ке көбейді.
Бүгінде Қазақстан мен Әзербайжан жүзеге асырып жатқан ғасырлық мегажоба бар.
Қос елдің бірлескен кәсіпорындары Каспий теңізінің түбінде талшықты-оптикалық магистраль салып жатыр.
Жобаның түпкі мақсаты – Орталық Азия мен Оңтүстік Кавказ елдерінде интернет сапасын арттыру.
Бұл түркі елдері арасындағы айтулы коммуникациялық жоба.
"Қасым-Жомарт Тоқаев, Қазақстан Республикасының Президенті: - Бүгінде Каспий теңізінің түбімен талшықты-оптикалық кабель тарту жұмыстары жүргізіліп жатыр."
Бұл жоба елдеріміз арасындағы байланыстың сапалы болуын қамтамасыз етеді.
Сондай-ақ аймақтың әлеуметтік-экономикалық өсіміне жағдай жасайды.
Жасанды интеллект және спутник жүйесі сияқты озық технологияның әлеуеті де зор.
Біз жасанды интеллект саласы кадрларын даярлау мәселесіне баса мән береміз.
Осы ретте арнайы мектептер желісін құруды көздеп отырмыз.
Ол әлемдегі озық компаниялардың платформасына негізделетін болады.
Біз Орталық Азияда IT-стартаптармен айналысатын «Astana Hub» технопаркін құрдық.
Баршаңызды осы хабтың әлеуетін пайдалануға шақырамын.
"Президент елдеріміз үшін төл өркениетіміз бен ана тілімізді сақтау мәселесі айрықша маңызды екенін атап өтіп, жасанды интеллектінің көмегімен «Үлкен тілдік түркі моделін» әзірлеуді ұсынды."
"Мемлекет басшысының айтуынша, климаттық өзгерістерді бақылаудың да мәні зор."
Қазақстан 2026 жылы Біріккен ұлттар ұйымы аясында Өңірлік климат саммитін өткізеді.
Сондықтан еліміз климаттың өзгеруіне қатысты міндеттемелерге жауапкершілікпен қарайды.
"Қасым-Жомарт Тоқаев, Қазақстан Республикасының Президенті: - Сарапшылар әлемдегі орташа температура 1,5 Цельсий градустан көтерілуі мүмкін дейді."
Оның ықтималдығы 80%-тен асты.
"Яғни, климатқа қатысты күрделі ахуал қалыптасып отыр."
"Жер шарының әр түкпірінде болып жатқан аптап ыстық, орман өрті, қуаңшылық пен су тасқыны – осының айқын дәлелі."
"Біз түркі әлемімен бірлесіп, климат мәселесі бойынша ынтымақтастықты күшейтуге дайынбыз."
Осы ретте биыл Әзербайжанда өтетін СОР29 Климат конференциясының жұмысына белсене қатысуды жоспарлап отырмыз.
Арал проблемасы – адамзат мәселесі.
Экологиялық өзгеріске ұшыраған аймаққа мойын бұрмау апатқа душар ететіне куә болдық.
Және бұдан сабақ алатын уақыт келді.
Каспий Аралдың тағдырын құшпас үшін бірлескен күш-жігер қажет.
"Қасым-Жомарт Тоқаев, Қазақстан Республикасының Президенті: - Өзекті түйткілдің бірі – теңіздің тартылуы."
"Оның қоршаған ортасын, флорасы мен фаунасын қорғау да – аса маңызды міндет."
Каспийді құтқару үшін нақты шешімдерді пысықтау керек.
"Осы ретте, түркі елдері ғалымдарының ықпалдастығын жандандыратын кез келді."
"Сонымен қатар Арал теңізінің құрғап, шөлге айналуы – алаңдатарлық мәселе."
Экологиялық апатқа ұшыраған аймақты оңалту керек.
"Бұған қоса, трансшекаралық өзендердің су қорын тиімді пайдалану қажет."
Ол үшін су үнемдеу технологияларын кеңінен қолдану керек.
"Мемлекет басшысы сөзін қорытындылай келе, басқосудың маңызды мәселелерді жан-жақты талқылауға мүмкіндік бергенін, бауырластық байланыстарды нығайтуға зор үлес қосатынын айтты."
Саммит қорытындысы бойынша Қарабақ декларациясы қабылданды.
Жиын соңында Түркі мемлекеттері ұйымы Хатшылығын нығайту туралы мемлекеттер басшыларының шешіміне қол қойылды.
Мемлекет басшысы Қасым-Жомарт Тоқаев Әзербайжан Республикасына жасаған жұмыс сапарында Түркі мемлекеттері ұйымының бейресми саммитіне қатысты.
"Келелі кеңесте сөз алған ол, ең алдымен, саммиттің «Көлік, коммуникация және климаттық өзгерістерді бақылау арқылы баянды болашақ құру» деген тақырыбы барлық елдің мүддесіне сай келетініне тоқталды."
"Сонымен бірге, аталған басқосу түркі елдерінің игілігін көздейтініне, дамудың тың бағыттарын айқындайтынына және бауырластық байланысты нығайтып, өңірдегі тұрақтылықты қамтамасыз етуге ықпал ететініне назар аударды."
"Айта кетейік, ұйымға Қазақстан төрағалық етеді."
Жетекшілік жылында 40-қа жуық іс-шара өткізді.
Сондай-ақ Астанада қыркүйек айында V Дүниежүзілік көшпенділер ойындары өтеді.
"Жиында президент, Бұл түркі мәдениетін кеңінен дәріптейтін маңызды іс-шара."
"Осы сәтті пайдаланып, бауырлас елдердің спортшыларын дүбірлі додаға қатысуға шақырамын, деді."
"Цитата: Қасым-Жомарт Тоқаев, Қазақстан Республикасының Президенті – Біздің күш-қуатымыз бірлікте."
Жалпы кез келген қақтығыс пен қайшылықты шешудің жалғыз жолы бар.
Ол сындарлы диалог.
Осы орайда төрағалығымыздың аясында «Медиацияға» ерекше мән беріп отырмыз.
Мен Әзербайжан мен Армения елдері арасындағы бейбітшілік орнатуға бағытталған оң үрдісті ерекше атап өткім келеді.
Біз татулыққа бастайтын қадамдарды барынша құптаймыз.
Баку мен Ереван арасында бейбіт келіссөздер жүргізу үшін өз алаңымызды ұсынуға әрдайым дайынбыз.
Мемлекет басшысы Қасым-Жомарт Тоқаев Түркі мемлекеттері ұйымының бейресми саммитіне қатысу үшін Әзербайжан Республикасына жұмыс сапарымен барды.
Оны Физули қаласының әуежайынан Әзербайжан Премьер-министрінің бірінші орынбасары Ягуб Абдулла-оғлы Эюбов қарсы алды.
Шуша қаласында өтетін саммит қорытындысы бойынша бірқатар құжатқа қол қойылады деп жоспарланып отыр.
Мемлекет басшысы Ұлыбританияның жаңадан тағайындалған Премьер-министріне құттықтау жеделхатын жолдады.
Бұл туралы Ақорданың баспасөз қызметі хабарлайды.
Президент Қасым-Жомарт Тоқаев Қазақстан халқының және жеке өзінің атынан Кир Стармерді Лейбористер партиясының жалпы сайлаудағы айқын жеңісімен және оның Біріккен Корольдіктің Премьер-министрі лауазымына тағайындалуымен құттықтады.
"Ғимарат айнала ұшқан тікұшақ, қару асынған сарбаздар және әскери техника."
"Елордалықтар үшін бұл апта әдеттен тыс, ерекше оқиғаларға толы болды."
Себебі елге үлкен делегациямен 16 елдің басшысы келді.
"Сирек болатын мұндай басқосу бізді ғана емес, күллі жаһанды елеңдеткені анық."
Мыңға жуық шетелдік БАҚ-тың Астанаға арнайы келгені бұның айқын дәлелі.
Әлем Шанхай ондығынан көз алмай отыр.
Саммит дайындығы таңертеңнен қызу басталды.
"Ғимаратқа, алдымен, Қасым-Жомарт Тоқаев келіп, өзге елдегі әріптестерін қарсы алды."
"Ресми рәсімде кей қатысушы көңіл-күйін жасырмай, көрермендерге сәлемін жолдады."
Александр Лукашенконың көңілді келуі бекер емес екен.
Президент бұл жиынның Беларусь тарихында қалатынын сезсе керек.
Оның үстіне айтулы оқиға Қасым-Жомарт Тоқаевтың сүйемелдеуімен орындалды.
Отырыстың алғы сөзін алған Президент ұйымға жаңа мүше қабылдау мәселесін дауысқа салды.
"Максим Рыженков, Беларусь Республикасының Сыртқы істер министрі: - Ұйымға мүше болуымызды рәсімдеу шарасы біздің өте жақын достарымыз - қазақстандық тараптың төрағалығы кезінде болып жатқанына қуаныштымыз."
Осы ұйымға Беларусь энергиясының қуатын беру үшін барымызды саламыз.
"Әрине бізді қауіпсіздік саласындағы ынтымақтастықты күшейту, көлік дәліздерін дамыту, сауда-экономикалық серіктестік мәселелері қызықтырады."
"Сол секілді, саяси-дипломатиялық қарым-қатынастарды айтуға болады."
"Ондықты түгелдеген соң, мемлекет басшысы ұйымға төраға болған кездегі Қазақстан жұмысын қорытындылады."
Біздің тарап өзіне алған міндетті түгелімен орындаған.
"Былтырдан бері 150-ге жуық іс-шара өткізіп, ұйымның шарттық базасын 60 жаңа құжатпен толықтырды."
Инвестициялар жөніндегі арнайы жұмыс тобының қызметі қайта жанданды.
"10 туристік аумақ анықталып, тартымды жобалар іске қосылды."
"Қазақстанның төрағалығы кезінде атқарылған жұмыстар 150-ге жуық іс-шара 60 жаңа құжат Инвестиция жөніндегі арнайы жұмыс тобы 10 туристік аумақ Іске қосылған тартымды жобалар Цитата: Қасым-Жомарт Тоқаев, Қазақстан Республикасының Президенті Қазақстан ШЫҰ төрағасы ретінде алдыңғы саммитте айтылған барлық мақсат-міндетті толығымен орындады."
"Еліміздің бастамаларын жүзеге асыруға қолдау көрсетіп, белсенді атсалысқаны үшін барлық мемлекетке шынайы ризашылығымды білдіремін."
"Иә, Қазақстан төрағалығы ұйым керегесін кеңейткені анық."
Алайда бұған тоқмейілсуге болмайды.
Бірлестік әлеуетін толық пайдаланса талай қамал алынды.
"Әлем халқының 45 пайызы, жаһандық ЖІӨ 33 пайызы, сауда-саттықтың 15 пайызы дәл осы кеңістікте."
Сандар сөзсіз серпілісті көрсетіп тұр.
"Демек, ұйым ісін ширататын уақыт жетті."
Президент мұны жақсы түсінеді.
Сол үшін біртіндеп стратегиялық маңызы бар басты бағыттарға тоқталды.
"Шанхай ынтымақтастық ұйымы – бұл Әлем халқының 44 %-ы Жаһан ЖІӨ-нің 33%-ы Сауда-саттықтың 15%-ы Цитата: Қасым-Жомарт Тоқаев, Қазақстан Республикасының Президенті Қауіпсіздік саласындағы өзара сенім мен ынтымақтастықты нығайту - бірінші маңызды бағыт."
Қазіргі күрделі ахуал – негізінен халықаралық қатынастар жүйесіндегі дағдарыс салдары.
"Осы ретте халықаралық құқықтың кемшін тұстарын түзеп, геосаяси тұрғыдан жікке бөлінуге жол бермеу мақсатымен, түптеп келгенде, жаһандық ауқымдағы бейбітшілік пен қауіпсіздікті нығайту үшін ШЫҰ өзінің тұрақтандырушы және жасампаздық рөлін күшейтуге тиіс."
Қазір қауіпсіздік кез келген отырыстың басты тақырыбына айналған.
Біздің аймақ та тек тұрақтылықпен дамиды.
"Президент әскери саладағы сенім шаралары туралы келісімді әзірлеп, қабылдайтын уақыт келгенін айтты."
Бұл ретте «Үш зұлым күшпен» күрес мәселесі әрдайым жіті назарда болуға тиіс.
Киберқауіпсіздік те маңызды.
"Бекзат Аманов, тілші: - Бұлай болатыны айтпаса да түсінікті."
"Ордалы отырыс кезінде жырақта жатқан мемлекеттер келіссөзді күшейтіп, байланысын бекітеді."
Ал биылғы саммит кезінде мұндай жүздесулер көбейе түспек.
"Себебі, соңғы уақытта ұйымның саяси ғана емес экономикалық рөлі артып келеді."
Сол себепті Қасым-Жомарт Тоқаев екінші бағыт ретінде экономика саласын атады.
"Цитата: Қасым-Жомарт Тоқаев, Қазақстан Республикасының Президенті Дүниежүзілік банктің мәліметі бойынша биыл жаһандық экономиканың өсім қарқыны бәсеңдейді."
Әлем экономикасының өсіміне серпін беретін жаңа бағыт және мүлде басқа даму парадигмасы қажет екені анық.
"Сондықтан, біздің ойымызша, сауда-экономикалық кооперацияны кеңейту, капитал мен технологияның еркін қозғалысына жағдай жасау, климаттың сын-қатерлерімен күресу – Шанхай ұйымының маңызды міндеттері."
"Былтыр Қазақстанның ШЫҰ елдерімен сауда көлемі 6,5 пайызға өсті."
Бұл көрсеткішті одан әрі арттыру керек.
Сол үшін Президент бірлестік аясында Экономикалық жеңілдіктер базасын құру туралы Қазақстанның ұсынысы өзекті болып қала беретінін айтты.
Экономиканы дамытудың тағы бір жолы - тиімді дәліздер мен сенімді тасымал тізбектерін құру.
Тиісінше Президент ұсынған келесі бағыт та осы.
"Цитата: Қасым-Жомарт Тоқаев, Қазақстан Республикасының Президенті – Біз Қытайдың «Бір белдеу, бір жол» мегажобасын, Транскаспий халықаралық көлік бағдарын және «Солтүстік – Оңтүстік», «Орталық Азия – Оңтүстік Азия» бағыттары бойынша трансеуразиялық дәлізді одан әрі бірлесе дамытуға баса мән береміз."
Бұл жоспарларды жүзеге асыру үшін ШЫҰ аясында Стратегиялық порттар мен логистикалық орталықтардың серіктестік желісін құру жөнінде нақты шаралар қабылдау маңызды.
"Уақыт сырғып өтіп, заман жылдам өзгеруде."
"Бұдан бұрынғы ережелер ескіріп, тиімсіз болады."
Сол үшін Қасым-Жомарт Тоқаев келесі бағытын ұйым реформаларына арнады.
Жаңа мемлекеттердің қосылуы бұл істі жеделдетеді деді Президент.
"Цитата: Қасым-Жомарт Тоқаев, Қазақстан Республикасының Президенті Еліміз ШЫҰ-ға төраға ретінде Ұйымды ынтымақтастықтың бұдан да тиімді әрі көпжақты механизміне айналдыруды көздейтін теңгерімді ұсыныстарын ортаға салды."
"Атап айтқанда, біз ШЫҰ Хатшылығы мен Бас хатшының рөлін күшейтуді құптаймыз."
Президенттің бұл ұсыныстары жалпыға ортақ игі мақсатқа қол жеткізуге арналған.
Оны Қасым-Жомарт Тоқаевтың әріптестері де жоғары бағалады.
Әсіресе Иран мен Қытай басшысы жоғары бағалады.
Ал мұндай жиындардың маңызы не?
"Сарапшылардың айтуынша, бұл тұрғындардың тұрмысына тікелей әсер етеді."
"Олжас Бейсенбаев, Қазақстан қоғамдық даму институтының сарапшысы: Жоғары мәртебелі меймандар келіп жатыр, іс шаралар өтіп жатыр."
Бұл қарапайым халықтың тұрмысына қалай әсер етеді?
Біз қауіпсіздік мәселесі кейде тұрмысымызға қатысы жоқ нәрсе сияқты қараймыз.
Алайда былтыр бұл ұйымның өңірлік антитеррорлық құрылымы жүзден аса террорлық актілердің алдын алған.
"Киберқылмыс, халықаралық есірткі тасымалы, түрлі ақпараттық шабуылдың алдын алу бәрі маңызды стратегиялық мәселе деп ойлаймын."
Ұйымға мүше мемлекеттердің басшылары 25 құжатқа қол қойды.
Бұл бірлестік беделін арттыруға тиіс.
Ал келесі жылғы төрағалық Қытайға өтеді.
Бекзат Аманов
Мемлекет басшысы Шанхай ынтымақтастық ұйымын реформалау және жаңғырту қажеттігіне арнайы тоқталды.
Қарқынды жаһандық өзгерістерге байланысты ұйым қызметін одан әрі жетілдіруге бағытталған маңызды міндеттер тұр.
"Бұл қадамдар жаңа мүмкіндіктерге жол ашып, оны дамытуға тың серпін береді."
Қазақстан ұйымға төраға ретінде бірқатар маңызды ұсыныстарын ортаға салған Президент айтылған барлық ұсыныс Шанхай ынтымақтастық ұйымына мүше елдерге ортақ игі мақсаттарға қол жеткізу үшін шынайы ниеттен туындағанын атап өтті.
Сондай-ақ қолдау білдіргендері үшін Ұйымға мүше елдердің басшыларына ризашылығын білдірді.
"Қытай Халық Республикасының Төрағасы Си Цзиньпинді ұйымға мүше мемлекеттер басшыларының кеңесіне төраға болуымен шын жүректен құттықтап, Қытай тарапына табыс тіледі."
"Қасым-Жомарт Тоқаев, Қазақстан Республикасының Президенті: - Біз Шанхай ынтымақтастық ұйымының келешегінен үміт күтеміз."
Осыған орай Ұйымның халықаралық аренадағы беделі мен ықпалын одан әрі арттыру үшін Ұйым тетіктерінің жұмысын жетілдіруге баса мән берілді.
"Қазір біз қол қоятын құжаттар Шанхай ынтымақтастық ұйымы тарихындағы тағы бір маңызды кезеңге жол ашатынына, сондай-ақ Ұйымның жүйелі әрі жан-жақты дамуына септігін тигізетініне сенімдімін."
"Мемлекет басшысы отырысты қорытындылай келе, көпжақты ынтымақтастықты ілгерілету жөніндегі ауқымды мәселелер талқыланғанын, Ұйымды одан әрі дамыту бағыты айқындалғанын атап өтті."
Қасым-Жомарт Тоқаев ШЫҰ-ға мүше мемлекеттер басшылары кеңесінің отырысында сөз сөйледі.
Астанадағы Тәуелсіздік сарайында өткен жиын алдында делегация жетекшілері Беларусь Республикасын Ұйым құрамына қабылдау және оған мүше мемлекет мәртебесін беру туралы шешімге қол қойды.
Президент Қ. Тоқаев ШЫҰ кеңістігінде үш миллиардтан астам адам тұратынын әрі экономиканың аса ірі және жылдам дамып келе жатқанын атап өтті.
Әлемдік жалпы ішкі өнімнің үштен бірі осы елдерге тиесілі.
"Бұл біздің Ұйымның орасан зор әлеуеті мен жаһандық рөлін айқын көрсетеді, - деді Қасым-Жомарт Тоқаев."
Сонымен көптен күткен Шанхай ынтымақтастық ұйымының саммиті өтіп жатыр.
Бұған дейін Тәуелсіздік сарайында мәртебелі меймандарды мемлекет басшысы Қасым Жомарт Тоқаевтың өзі қарсы алды.
Бұл да бір қонақжайлығымызды білдірсе керек.
Әрі қарай қатысушылар жиналыс аймағына ойысты.
"Қазақ басшысы алғы сөзінде құрметті қонақтарға жылы лебіз көрсетіп, бас қалада дидарласқанына қуанышты екенін жеткізді."
Содан соң мүше мемлекеттер Беларусь елін қатарға қосу туралы келісімге қол қойды.
"Қасым-Жомарт Тоқаев, Қазақстан Республикасының Президенті: – Құрметті мемлекеттер басшылары, ардақты бас хатшы, әріптестер, қымбатты достар, сіздерді қазақ жерінде, еліміздің бас қаласы – Астанада көргеніме қуаныштымын!"
ШЫҰ-ның мемлекеттер басшыларының кеңесіне қош келдіңіздер.
Біздің ұйымымыз халықаралық байланысты нығайтудың маңызды механизміне айналды десек болады.
Елдеріміз арасындағы саяси-экономикалық ынтымақтастық тұтастай Еуразия құрлығының дамуы бағыттарын анықтайды.
Шанхай рухын дамыту арқылы біз ұйымның жаһандағы беделі мен ықпалын арттырдық.
Бірлестігіміздің бірегейлігі мен үлкен әлеуетінің арқасында оған деген қызығушылық артып келеді.
Бүгінгі Астана саммитінде ұйымды дамытуға қатысты маңызды шешімдер қабылданады.
Астана қаласының Тәуелсіздік сарайында Шанхай Ынтымақтастық ұйымының саммиті басталды.
Ұйымға мүше мемлекет басшылары кеңесінің отырысы барысында бірқатар маңызды шешімдер қабылданады.
"Сондай-ақ, айтулы жиын алғаш рет кеңейтілген форматта өтіп жатыр."
Оған халықаралық ұйымдардың төрағалары мен бақылаушы мемлекеттердің көшбасшылары қатысуда.
Тілшіміз Қуандық Танабас қазір тікелей эфирге шығуға дайын.
"Қуандық, біздің елдің төрағалығымен өтіп жатқан маңызды жиында қандай маңызды мәлімдемелер жасалып жатыр?"
"Қуандық Танабас, тілші: Иә, жаһандық бастамалардың ұйытқысы болған Астана Саммиті өз бастауын алды."
"Жер шары халқының тең жартысын қамтып отырған ұйымға бүгінгі таңда Қазақстан, Үндістан, Иран, Қытай, Қырғызстан, Пәкістан, Ресей, Тәжікстан, Өзбекстан елдері мүше."
"Бүгінгі Астана саммитінде осы елдердің қатарын Беларусь республикасы толықтырып, ұйымның тең құқылы мүшесі атануы мүмкін."
"Осылайша Ұйым мүшелерінің саны 10 жетіп, кезекті тарихи белесті бағындырмақ."
Бұл әлбетте Астана саммитінің басты оқиғаларының бірі атанады.
"Жалпы, Астана саммитіне егжей-тегжейлі тоқталмас бұрын, әуелі бұл ұйымға еліміздің төрағалық еткен кезеңіне шолу жасап өткеніміз жөн болар."
Еліміз ұйымға төрағалықты былтырғы шілде айында қабылдаған еді.
"Президент Қасым Жомарт Тоқаев Қазақстан ұйымды тізгіндеген тұста қандай бағыттарға басымдық беретінін жариялап, еліміз «Әділ бейбітшілік, келісім және даму үшін әлемдік бірлік» бастамасын ұсынатынын айтты."
Бұл өз кезегінде Шанхай ынтымақтастық ұйымының әлемдік қауіпсіздік пен тұрақтылықты сақтау мен қамтамасыз етудегі рөлі мен орнын нығайта түсері анық.
Оның үстіне бұл тақырып Қазақстанның әлемдік аренадағы бұған дейінгі бастамаларымен үндесетіні  рас.
"Жалпы, сарапшылардың пайымынша бұл құжаттың тағы бір түпкі мақсаты – Шығыс пен Батыс арасындағы геосаяси текетіресті болдырмай, керісінше тепе-теңдікті сақтау."
Әлбетте Қазақстанның мұндай бастамасы – ұйымның басқа да мүшелері тарапынан қолдау тапты.
Және Қазақстан төрағалықты абыроймен атқарды.
"Осы аралықта еліміз 100-ден аса түрлі іс-шаралар мен кездесулер, форумдар өткізді."
Оның аясында аса 30-дан әртүрлі саланы қамтыған маңызды құжаттарға қол қойылды.
"Ал бүгінгі саммит Қазақстанның осы бір ұйымға төрағалығын қорытындылайтын, жаңа  бағыт-бағдарлар түзілетін жиын болмақ."
"Ұйымғм мүше мемлекеттер басшылары кеңесінің отырысы барысында Астана декларациясы, 20 шешім қабылданып, мемлекет басшыларының 3 мәлімдесемі жасалынады."
"Сондай-ақ, мемлекет басшылары халықаралық және өңірлік проблемаларды қабылдауға ықпал ететін көптеген мәселелерді қарастырады."
"Қасым-Жомарт Тоқаев Ресей Президентімен кездесу өткізді, деп хабарлайды24kz."
Мемлекет басшысы Шанхай ытымақтастық ұйымының саммитіне қатысуға келгені үшін Владимир Путинге ризашылығын білдірді.
Сондай-ақ стратегиялық серіктестік пен одақтастыққа негізделген Қазақстан-Ресей қатынастарының қарқынды дамып келе жатқанына назар аударды.
"Владимир Путин Шанхай ытымақтастық ұйымының саммитіне қатысуға шақырғаны үшін Қасым-Жомарт Тоқаевқа алғыс айтып, Қазақстан осы маңызды іс-шараның дайындығына айтарлықтай күш салғанын жеткізді."
"Кездесуде президенттер өнеркәсіптік кооперацияны, энергетика саласындағы өзара тиімді серіктестікті дамыту және өңіраралық байланыстарды жандандыру перспективаларын жан-жақты талқылады."
"Қасым-Жомарт Тоқаев, Қазақстан Республикасының Президенті: - Бұған дейін қол жеткізілген уағдаластықтардың жүзеге асырылу барысын өз бақылауымда ұстап отырмын."
Сіздің сапарыңыз кезінде келісілген жобалардың маңызы зор және елдеріміздің өзара ықпалдастығының стратегиялық сипатымен ұштасады.
Сондықтан олардың жүзеге асатынына еш күмәнім жоқ.
Өйткені бұл жобалар Қазақстан мен Ресей Федерациясының мүдделеріне сай келеді.
"Владимир Путин, Ресей Федерациясының Президенті: - Саммит, шын мәнінде, мазмұны жағынан халықаралық сипатқа ие."
Елдеріміздің бірқатар халықаралық ұйымға төрағалық етіп отырғанын атап өткім келеді.
"Екіжақты қарым-қатынасымызға келер болсақ, сіздермен үнемі байланыстамыз."
"Елдеріміз арасындағы тауар айналымы артып, шамамен 30 миллиард долларға жетті."
Бұл  – өте жақсы көрсеткіш.
Ресей Қазақстанның негізгі сауда-экономикалық серіктестерінің бірі болып қала береді.
Қазақстанның әлемдегі орта держава ретіндегі рөлі артты.
Елімізге мемлекеттік сапармен келген Си Цзиньпин Ақордадағы алқалы жиында осылай деді.
"Қытай Халық Республикасының төрағасы сыртқы саясатта бізге басымдық беретінін жеткізді, деп хабарлайды24kz."
Көрші елмен арадағы байланыс бүгінде бекем.
Алыс-беріс алдағы уақытта еселене түспек.
Бұған Ұлы Жібек жолының қайта жаңғыруы ықпал етпек.
"Енді Транскаспий бағыты арқылы жүктер теміржолмен ғана емес, тасжолмен де жөнелтіледі."
Бұл тасымал қуатын едәуір арттырады.
Бүгін Қазақстан мен Қытай басшылары телекөпір арқылы кезекті керуенді Еуропаға жөнелту рәсіміне қатысты.
Жаңа жобалардың әлеуеті қандай?
Мемлекеттік сапарда қандай келісімдерге қол қойылды?
"Бекзат Аманов, тілші: -Апта басынан Астана көшелері қарбалас."
"Мәртебелі меймандарды күтіп алуға дайындалған елорданың жері де, көгі де күштік құрылымдардың бақылауында."
Бүгін ҚХР төрағасы Си Цзиньпин Ақордаға келді.
"Қонақты әуеден ұшақтар сүйемелдеп, сән-салтанатпен қарсы алды."
"Қытай төрағасы Си Цзиньпиннің мемлекеттік сапары тек іскерлік ғана емес, достық мәнімен де маңызды."
Жиі кездесетін екі ел басшыларының берік байланысын бұл жолы да аңғару қиын болмады.Келелі келіссөздерәдеттегідей Ақорда резиденциясында өтті.
Мұндағы әр рәсім бұрын бекітілген арнайы протокол арқылы өтетіні түсінікті.
"Дегенмен, ұсақ-түйекке назар аударсаңыз, жылы лебіз бен сыйластықты байқау қиын болмады."
Бұл да келіссөздің нәтижелі болуына үлес қосқаны сөзсіз.
"Иә, қонаққа құрмет ретінде Президент кортежді күтіп алуға өзі шықты."
"Кейін әуе қорғанысы күштері қызыл, сары жолақ із қалдырып, елорда аспанында Қытай туын бейнелеп ұшты."
Мұндай пейілге шығыстағы көршілеріміз риза.
Әрі қарай мемлекет басшылары бір-біріне ресми делегация мүшелерін таныстырды.
Жарқын жүзді рәсім мамыражай күйде жалғасты.
Қазақ басшысы қою қызыл түсті галстук таққан.
Дипломатия тілінде бұл мызғымас сенімді білдіреді.
Келіссөз алдымен шағын құрамда өтті.
"Тараптап бір-біріне алғыс айтып, ілтипат білдірді."
"Қасым-Жомарт Тоқаев Қытайды тату көрші, маңызды стратегиялық серіктес әрі басты одақтас мемлекеттің бірі деп атады."
Ынтымақтастықтың әрі қарай да дами беретініне сенім білдірді.
"Қасым-Жомарт Тоқаев, Қазақстан Республикасының Президенті: - Берік достыққа және өзара қолдауға негізделген қазақ-қытай қарым-қатынасы бұрын-соңды болмаған қарқынмен дамып келе жатыр."
Сіз Қазақстан мен Қытайдың мәңгілік жан-жақты стратегиялық әріптестігін нығайтуға зор үлес қостыңыз.Мұны жоғарыбағалаймыз.
Екі елдің ынтымақтастығын халықтарымыздың игілігі үшін жаңа деңгейге көтеру қажет деген бастамаңызды толық қолдаймын.
"Ал, Си Цзиньпин қазақ жеріндегі құрметке алғысын білдіріп, Президентті «қымбатты досым» деп атады."
Сондай-ақ Қытай Қазақстанмен қатынасты үзбейтінін әрі сенімді тірек болатынын айтты.
Шын мәнінде бұл сөздің астарында терең мағына жатыр.
"Си Цзиньпин, Қытай Халық Республикасының Төрағасы: - Қытай көршілес елдерге қатысты ұстанатын өзінің сыртқы саясатында Қазақстанға басымдық береді және Орталық Азиядағы маңызды серіктес ел санайды."
Қытай-қазақ байланыстарын қамтамасыз етуде біздің ерік-жігеріміз бен ұстанымымыз өзгермейді және конъюнктуралық ықпалға ұшырамайды.
Қытай әрқашан Қазақстанға сенімді тірек болатынын мәлімдеймін.
Одан әрі қос басшы кеңейтілген құрамдағы отырысқа ойысты.
Бірлескен жобалар дәл осы жерде тыңғылықты талқынады.
"Қазірдің өзінде ортақ іс екі ел тұрғындарының тұрмысын түзеп, тынысын кеңейтуге септігін тигізіп жатыр."
Былтыр өзара тауар айналымы 41 миллиард доллардан асты.
Бұл – рекордтық көрсеткіш.
"Экспорт – 24,7 млрд доллар, ал импорт – 16,3 млрд доллар."
"Тауар айналымы – $41 млрд Экспорт – $24,7 млрд Импорт– $16,3 млрд Ал, ортақ инвестициялық жоба саны 45-ке жетті."
"Оның жалпы құны – 14,5 миллиард доллар."
"Негізінен өнеркәсіп, энергетика, көлік-транзит, жасыл экономика, ауыл шаруашылығына басымдық беріледі."
"Ортақ инвестициялық жоба – 45 Құны –  $14,5 млрд Негізгі бағыт – өнеркәсіп, энергетика, көлік-транзит, жасыл экономика, ауыл шаруашылығы."
"Алдағы уақытта жаңа зауыттар салынады, өндіріс өркендейді."
Іскерлік байланыстың бір парасы кеше талқыланған.
"Кәсіпкерлер 3,7 млрд доллар тұратын 40-тан астам құжатқа қол қойылды."
"Нұрлан Жақыпов, «Самұрық-Қазына» АҚ басқарма төрағасы: - «Самұрық-Қазына» «Сани» компаниясымен келісімге қол қойды."
"Бұл келісімге сәйкес, біз Жамбыл облысында жылдың аяғына дейін жел электр станциясы жабдықтарын зауытын ашатын боламыз."
Келесі жылдың аяғына дейін іске қосатын боламыз.
Отырыста Президент Қытайдың бейбіт бастамаларын қолдайтынын жеткізді.
Әңгіме «Адамзаттың біртұтас тағдыры қоғамдастығын құру» бастамасы жайында.
Оның үстіне Қасым-Жомарт Тоқаев «Біртұтас Қытай» саясатына қатысты ұстаныма да өзгермейтінін айтты.
"Сондай-ақ терроризм, сепаратизм және экстремизм секілді «үш зұлым күшке» қарсы күрес жөніндегі ықпалдастықты қолдайтынын жеткізді."
"Қасым-Жомарт Тоқаев, Қазақстан Республикасының Президенті: - Біздің екіжақты қарым-қатынасымыз дамудың жаңа алтын кезеңіне өтті деп нық сеніммен айтуға болады.Екі ел арасындағы байланыстар тұрақты әлеуметтік-экономикалық дамуға, халықтарымыздың әл-ауқатын жақсартуға зор септігін тигізіп отыр."
Қасым-Жомарт Тоқаевтың басшылығымен қазақ халқы анағұрлым қуатты әрі өркендеген жаңа Қазақстан құрады.
"Си Цзиньпин осыған кәміл сенетінін жеткізіп, халықаралық жағдай қалай құбылса да, достықты сақтауға ұмтылыс осы қалпында сақталатынын айтты."
"Ал келіссөз нәтижесіне өтсек, Астанада Бейжің Тіл және мәдениет унверситеті филиалы мен «Лу Бань шеберханасы» ашылатын болды."
"Саясат Нұрбек, ҚР Ғылым және жоғары білім министрі: -Бұл өте маңызды оқиға."
"Неге десеңіз, қазір Қытай біздің ең үлкен көршіміз, сауда жағынан, экономика жағынан, ғылыми зерттеу жағынан, саяси жағынан."
"Ал Қытайды түсіне білетін мамандар өте аз, тапшылық.Ірі унивеститеттердің негізінде қытай тілі кафедраларын ашатын боламыз."
Ұлы Жібек жолы қайта жаңғырды Ұлы жібек жолы қайта жаңғырды.
Бұл хабарды нық сеніммен сүйіншілете беруге болады.
Қытай мен Еуропа арасындағы тасымалдың 80%-і Қазақстан арқылы өтеді.
Әрі қарай бұл көрсеткіш еселеп өсе береді.
"Себебі, жаңа бағыттар ашылып жатыр."
Тарихи сәтті қос басшы телекөпір арқылы тамашалады.
"Марат Қарабаев, ҚР Көлік министрі: - Былтыр Қытайдан Еуропаға 700 контейнер тасымалдаған болсақ, осы Сиань қаласындағы порт іске қосылғанлы көрсеткіш 10 есе артып отыр."
"Бұл былай айтқанда, Ұлы Жібек жолының қайта қалпына келуі."
"Яғни, осыған дейін Транскаспийлік бағыт тек теміржол болса, бүгінгі күні автокөлікпен тасымалданып отыр."
"Телекөпірде бұған қоса, Қазақстанның Бейжіңдегі және Қытайдың Астанадағы мәдени орталықтарын салтанатты түрде ашылды."
Барлығы 30-дан аса құжатқа қол қойылды.
Содан соң ортақ жеңісті жариялау үшін Қасым-Жомарт Тоқаев пен Си Цзиньпин журналистер алдына шықты.
"Қасым-Жомарт Тоқаев, Қазақстан Республикасының Президенті: - Халықтарымыз Ұлы Жібек жолы бастау алып, төрткүл дүниеге таралған киелі жолда ынтымағы мен бірлігін жарастырған."
"Тарих қойнауына үңілетін болсақ, Қытай елі қазақ халқына ешқашан жамандық жасаған жоқ, ешқандай тосқауылдар құрған емес.Жәрдем ғана берген."
Біздің елдеріміз әрдайым өзара тығыз байланыста және шынайы достық қарым-қатынаста болды.
Бүгін де солай және солай болып қала бермек.
Мен бұған кәміл сенемін Мемлекеттік сапар арқасында әр саладағы байланыс беки түсті.
Мұнымен ешкім тоқтамайды.
Қасым-Жомарт Тоқаев екі ел арасында шешімін таппаған ешқандай түйткіл жоқ екеніне назар аударды.
Енді ауқымды энергетикалық жобаларды жүзеге асыру қажет.
Логистикадағы серпілістің тежелмегені де маңызды.
"Былтыр теміржол арқылы тасымалданатын жүк көлемі 22%-ке артып, 28 миллион тоннаға жетті."
Бұл – рекордтық көрсеткіш.
"Қасым-Жомарт Тоқаев, Қазақстан Республикасының Президенті: -Ляньюньган, «Қорғас – Шығыс қақпасы» және Сиань қаласындағы құрғақ порттарда жүзеге асырылған бірлескен жобалардың нәтижесінде көлік-логистикалық әлеуетіміз едәуір артты."
Қазіргі таңда «Аягөз – Бақты» үшінші трансшекаралық темір жол құрылысы белсенді жүріп жатыр.
Енді екі тарап ауыл шаруашылығындағы әріптестікке де тың серпін береді.
"Егіншілікте Smart жүйесін қолдану, су ресурстарын ұтымды пайдалану және ауыл шаруашылығы өнімдерін терең өңдеудегі Қытайдың тәжірибесі мен технологияларын қолдануға мүдделіміз."
"Былтыр саладағы экспорт 2 есе өсіп, 1 миллиард долларға жетті."
"Айдарбек Сапаров, ҚР Ауыл шаруашылығы министрі: -27 өнім экспорттап жатырмыз, 18-і өсімдік, 9-ы мал шаруашылығы."
Президент келіссөз қорытындысын жоғары бағалады.
"Құрметті қонақ та бұл сөзге қосылып, Қазақстанның әлемдегі орта держава ретіндегі рөлі артып келе жатқанын айтты."
Еліміздің жаһандық басқару ісіне лайықты үлес қоса алатынына сенім білдірді.
"Си Цзиньпин, Қытай Халық Республикасының Төрағасы: - Қытай мен Қазақстан жаңғыру жолымен алға ілгерілеп, өзара қолдау білдірудің игі дәстүрін бірлесе дамытады және еселей түседі.Сондай-ақ өзара саяси сенімді нығайтып, ұлттық даму стратегияларын ұштастыруға ықпал ететініне және бір-бірінің мүддесін қорғайтынына сенімдімін."
Қазақ пен қытай – тарихы тамырлас халық.
Екі елдің байланысы ежелден берік.
"Ал, бүгін жаңа кезеңнің кірпіші қаланды."
Жаңа дәуір жаңғырған Ұлы Жібек жолымен тұспа-тұс келуі де бекер емес.
"Авторлары: Бекзат Аманов, Марат Диханбаев, ПТРК, 24 КZ"
Қасым-Жомарт Тоқаев пен Си Цзиньпин БАҚ өкілдері үшін брифинг өткізді.
Екіжақты келіссөздерден кейін Қазақстан Президенті мен Қытай Халық Республикасының Төрағасы бұқаралық ақпарат құралдарының өкілдері үшін бірлескен мәлімдеме жасады.
"Мемлекет басшысы өзінің шақыруын қабыл алып, Қазақстанға мемлекеттік сапармен келгені үшін Си Цзиньпинге шынайы ризашылығын білдірді."
"Қазақстан Президенті екі ел арасындағы тығыз сауда және гуманитарлық байланыстардың даму тарихына тоқталып, оның келешегі жарқын боларына сенім білдірді."
"Қасым-Жомарт Тоқаев ҚХР Төрағасымен бірге мемлекеттер арасындағы сан қырлы ынтымақтастықты бекемдей беретініне назар аударып, бүгінгі келіссөз нәтижелері соның айқын дәлелі екенін айтты."
"Мемлекет басшысы былтыр Қазақстан экономикасына құйылған қытай инвестициясының көлемі 16 пайызға өсіп, 1,8 миллиард долларға жеткенін атап өтті."
Бұл көрсеткішті ұлғайтуға екі тарап та мүдделі.
Қасым-Жомарт Тоқаев қолға алынған ауқымды энергетикалық жобаларды тиімді жүзеге асыру қажет деп санайды.
Мемлекет басшысы ҚХР Төрағасымен көлік-логистика саласындағы ықпалдастықты жандандыру қажеттігіне назар аударғанын айтты.
"Бұдан бөлек, Си Цзиньпиннің Астанада жариялаған жаһандық «Бір белдеу, бір жол» бастамасы және Транскаспий халықаралық көлік бағдары аясындағы ынтымақтастық мәселелері талқыланғанын жеткізді."
Қасым-Жомарт Тоқаев Си Цзиньпинмен ауыл шаруашылығы саласындағы ынтымақтастықты жандандыру мәселесін талқылағанын атап өтті.
"Қазақстан Президентінің айтуынша, екі ел арасында ғылым және білім саласындағы ынтымақтастық та нығайып келеді."
Қазіргі таңда Қытайдың жоғары оқу орындарында 4 мыңнан астам қазақ жастары білім алып жатыр.
Қасым-Жомарт Тоқаев келіссөздер барысында мәдени-гуманитарлық байланысты және туризм саласындағы ықпалдастықты күшейтуге баса назар аударылғанын жеткізді.
Қазақстан Президенті ҚХР Төрағасы Си Цзиньпинмен аймақтық және жаһандық күн тәртібіндегі өзекті мәселелер жөнінде пікір алмасқанын атап өтті.
Қасым-Жомарт Тоқаев бүгінгі келіссөз нәтижелерін жоғары бағалайтынын мәлімдеді.
Жоғары деңгейде өткен келіссөздер қорытындысы бойынша Қазақстан Президенті Қасым-Жомарт Тоқаев пен Қытай Халық Республикасының Төрағасы Си Цзиньпин Бірлескен мәлімдемеге қол қойды.
"Сонымен қатар сапар аясында мынадай партияаралық, мемлекетаралық, ведомствоаралық және коммерциялық құжаттарға қол қойылды: 1."
«AMANAT» партиясы» қоғамдық бірлестігі мен Қытай Коммунистік партиясы арасындағы алмасу және ынтымақтастық туралы меморандум;2.
Қазақстан Республикасының Үкіметі мен Қытай Халық Республикасының Үкіметі арасындағы Сауда-экономикалық ынтымақтастық бағдарламасын іске асыру жөніндегі жол картасы;3.
Қазақстан Республикасының Үкіметі мен Қытай Халық Республикасының Үкіметі арасындағы техникалық-экономикалық ынтымақтастық туралы келісім;4.
Қазақстан Республикасының Көлік министрлігі мен Қытай Халық Республикасының Реформалар және даму мемлекеттік комитеті арасындағы Қазақстан Республикасы мен Қытай Халық Республикасы арасындағы трансшекаралық теміржолды кеңейту жөніндегі өзара түсіністік туралы меморандум;5.
Қазақстан Республикасының Көлік министрлігі мен Қытай Халық Республикасының Көлік министрлігі арасындағы инновациялық технологиялар мен ақпараттық жүйелер саласында және халықаралық автомобиль тасымалдарына рұқсат беру жүйесін құру туралы өзара түсіністік пен ынтымақтастық туралы меморандум;6.
Қазақстан Республикасының Көлік министрлігі мен Қытай Халық Республикасының Коммерция министрлігі арасындағы инфрақұрылым және инженерлік құрылыс саласындағы ынтымақтастықты дамытуды ілгерілету жөніндегі өзара түсіністік туралы меморандум;7.
Қазақстан Республикасының Өнеркәсіп және құрылыс министрлігі мен Қытай Халық Республикасының Коммерция министрлігі арасындағы таза энергетикалық технологияларда қолданылатын стратегиялық маңызды пайдалы қазбалар саласындағы ынтымақтастықты нығайту жөніндегі өзара түсіністік туралы меморандум;8.
Қазақстан Республикасының Ғылым және жоғары білім министрлігі мен Қытай Халық Республикасының Білім министрлігі арасындағы қытай тілін оқыту саласындағы ынтымақтастық туралы келісім;9.
Еуразия ұлттық университеті мен Тянцзинь кәсіптік институты арасындағы Лу Бань шеберханасын бірігіп құру туралы өзара түсіністік туралы меморандум;10.
Қазақстан Республикасының Ауыл шаруашылығы министрлігі мен Қытай Халық Республикасының Бас кеден басқармасы арасындағы Қазақстан Республикасынан Қытай Халық Республикасына сою үшін экспортталатын мүйізді ірі қара малға қойылатын ветеринариялық талаптар және жануарлар саулығын қорғау туралы хаттама; 11.
Қазақстан Республикасы Сауда және интеграция министрлігі мен Қытай Халық Республикасының Бас кеден басқармасы арасындағы өзара жеткізілетін тауарларды бақылау және қауіпсіздік саласындағы ынтымақтастық мәселелері бойынша өзара түсіністік туралы меморандум;12.
"Қазақстан Республикасының Цифрлық даму, инновациялар және аэроғарыш өнеркәсібі министрлігі мен Қытай Ұлттық ғарыш әкімшілігі арасындағы Халықаралық Ғылыми Ай Станциясы бойынша ынтымақтастық пен өзара түсіністік туралы меморандум;13."
Қазақстан Республикасының Мәдениет және ақпарат министрлігі мен Қытай Халық Республикасының Радио және телевизия істері жөніндегі Бас мемлекет басқармасы арасындағы радиохабар тарату және телевизия саласындағы ынтымақтастық туралы меморандум;14.
Қазақстан Республикасы Президентінің Іс басқармасы «Қазақстан Республикасы Президентінің телерадиокешені» ШЖҚ РМК мен Қытай медиакорпорациясы (China Media Group) арасындағы өзара түсіністік пен ынтымақтастық туралы меморандум;15.
Қазақстан Республикасының Көлік министрлігі мен Қытай Халық Республикасының Реформалар және даму мемлекеттік комитеті арасындағы Транскаспий халықаралық көлік бағытында жүк тасымалдауды арттыруға және дамытуға арналған ынтымақтастықтың жұмыс тетігін құру бойынша өзара түсіністік туралы меморандум;16.
Қазақстан Республикасының Сауда және интеграция министрлігі мен Қытай Халық Республикасының Нарықты реттеу бойынша мемлекеттік басқармасы арасында сәйкестікті бағалау саласындағы ынтымақтастық мәселелері бойынша өзара түсіністік туралы меморандум;17.
"Қазақстан Республикасының Цифрлық даму, инновациялар және аэроғарыш өнеркәсібі министрлігі мен Қытай Халық Республикасының Өнеркәсіп және ақпараттық технологиялар министрлігі арасындағы ынтымақтастық туралы меморандум;18."
"Қазақстан Республикасының Цифрлық даму, инновациялар және аэроғарыш өнеркәсібі министрлігі мен Қытай Халық Республикасының Халықаралық даму саласы бойынша мемлекеттік агенттігі арасында өзара түсіністік және жоғары технологиялар саласындағы жобаларды ілгерілету туралы меморандум;19."
Қазақстан Республикасының Ұлттық банкі мен Қытайдың Халық банкі арасындағы Цифрлық валюта саласындағы өзара түсіністік және ынтымақтастық туралы меморандум;20.
Қазақстан Республикасының Стратегиялық жоспарлау және реформалар жөніндегі агенттігінің Ұлттық статистика бюросы мен Қытай Халық Республикасының Ұлттық статистика бюросы арасында статистика саласындағы ынтымақтастық аясында өзара түсіністік туралы меморандум; 21.
Қазақстан Республикасының Мәдениет және ақпарат министрлігі мен Қытай медиакорпорациясы (China Media Group) арасындағы ынтымақтастық туралы меморандум;22.
Қазақстан Республикасының Туризм және спорт министрлігі мен Қытай медиакорпорациясы (China Media Group) арасындағы ынтымақтастық туралы меморандум;23.
Қазақстан Республикасы Президенті Іс басқармасының «Қазақстан Республикасы Президентінің телерадиокешені» шаруашылық жүргізу құқығындағы РМК мен «Жэньминь Жибао» арасындағы өзара түсіністік және ынтымақтастық туралы меморандум;24.
«Астана» халықаралық қаржы орталығы мен Қытай орталық телевидениесі арасындағы өзара түсіністік туралы меморандум;25.
Қазақстан Республикасы Президенті жанындағы Қазақстан Республикасының Ғылым академиясы мен Шэньчжэнь университеті арасында бірлескен зертханалар құруда ынтымақтастық туралы келісім;26.
"«Қазақ ұлттық аграрлық зерттеу университеті» КеАҚ пен Қытайдың ауыл шаруашылығы университеті, Dayu Irrigation Group Co., Ltd компаниясы арасындағы шөлейтті аймақтарда суды тиімді пайдалану жөніндегі Қазақстан-Қытай халықаралық зертханасын құру туралы келісім;27."
«Қазақ ұлттық аграрлық зерттеу университеті» КеАҚ пен Қытай Халық Республикасының Ланьчжоу университеті арасындағы Қазақстан-Қытай ақылды ауыл шаруашылығы орталығын бірлесе құру туралы келісім; 28.
Әл-Фараби атындағы Қазақ ұлттық университеті мен Қытай Халық Республикасының Солтүстік-Батыс политехникалық университеті арасындағы микроспутник арқылы ғылыми зерттеулер және таланттарды тәрбиелеу саласындағы өзара түсіністік туралы келісім;29.
"С. Сейфуллин атындағы Қазақ агротехникалық зерттеу университеті, М.Қозыбаев атындағы Солтүстік Қазақстан университеті, Шәкәрім университеті мен Қытайдың ауыл шаруашылығы және орман технологиясына маманданған Солтүстік-Батыс университеті арасындағы Қазақстан-Қытай ауыл шаруашылығы ғылымы және білім беру орталығын бірлесе құру туралы келісім;30."
Қазақстандағы сапаны тестілеу зертханаларын жабдықтау жөніндегі жобаны жүзеге асыруға көмек көрсету туралы келісімшарт;31.
Қазақстан Республикасының Энергетика министрлігі мен Қытайдың CNPC компаниясы арасындағы энергетика саласына қатысты стратегиялық жобалар бойынша ынтымақтастықты одан әрі тереңдету туралы негіздемелік келісім.
Қасым-Жомарт Тоқаев пен Си Цзиньпин бірқатар нысанның салтанатты ашылу рәсіміне қатысты.
Қазақстан мен Қытай басшылары Транскаспий халықаралық көлік бағыты бойынша жүк көліктері мен теміржол контейнерлерін жөнелту рәсіміне телекөпір режимінде қатысты.
Іс-шара қатысушыларына Ұлы Жібек жолы бағытымен жүретін транзиттік рейс туралы бейнеролик көрсетілді.
Шара соңында Президент Қасым-Жомарт Тоқаев пен Төраға Си Цзиньпин жүк паромдарының қозғалысын іске қосты.
Екі ел басшылары Қазақстанның Бейжіңдегі және Қытайдың Астанадағы мәдени орталықтарын салтанатты түрде ашты.
Бұл орталықтар екі мемлекеттің гуманитарлық ынтымақтастығын дамытудың жаңа кезеңіне жол ашады.
"Сондай-ақ достас екі ел халықтары арасындағы өзара түсіністікті нығайтуға бағытталған түрлі мәдени шаралар, көрмелер, дәрістер мен шеберлік сабақтарын өткізуге арналған алаңға айналады."
Қасым-Жомарт Тоқаев пен Си Цзиньпин Астана халықаралық университетінің базасында Бейжің Тіл және мәдениет университетінің филиалын ашты.
Мұны айтулы оқиға деуге болады.
"Қазақстан мен Қытай жоғары оқу орындарының ынтымақтастығы студенттердің терең білім алуына және кәсіби тұрғыда өсуіне зор мүмкіндік береді және олардың тілдік дағдыларды, мәдениетаралық коммуникацияны және ғылыми зерттеу әдістерін меңгеруіне ықпал етеді."
"Бұл жобалардың табысты жүзеге асырылуы мәдениет және білім салаларындағы өзара алмасуларды жандандыру, екі ел арасындағы саяси және экономикалық қатынастарды дамыту жолындағы маңызды қадам болмақ."
Қасым-Жомарт Тоқаев пен Си Цзиньпин кеңейтілген құрамда келіссөз жүргізді.
Шағын құрамдағы келіссөзден кейін Қазақстан Президенті мен ҚХР Төрағасы екі елдің ресми делегацияларының қатысуымен кеңейтілген құрамда келіссөз жүргізді.
Қасым-Жомарт Тоқаев ҚХР Төрағасы Си Цзиньпиннің елімізге мемлекеттік сапарын Қазақстан мен Қытай арасындағы мәңгілік әрі жан-жақты стратегиялық серіктестікті одан әрі нығайтуға деген ұмтылыстың айқын көрінісі деп бағалайтынын айтты.
"Мемлекет басшысының айтуынша, Қазақстан Қытайдың бейбіт бастамаларын қолдайды."
Сондай-ақ халықаралық құқықтың негізгі қағидаттары мен БҰҰ Жарғысына негізделген әділ әлемдік тәртіпті қалыптастырудағы жетекші рөлі мен елеулі үлесін жоғары бағалайды.
"ҚХР Төрағасы Қазақстанның қарқынды дамып келе жатқанына тағы да куә болғанын атап өтіп, Қасым-Жомарт Тоқаевтың басшылығымен қазақ халқы анағұрлым қуатты әрі өркендеген жаңа Қазақстан құратынына сенім білдірді."
ҚХР Төрағасы Қазақстанның халықаралық аренадағы орта держава ретіндегі конструктивті рөлін қолдады.
"Кездесу барысында тараптар электронды коммерция, автомобиль мен автобөлшек өндірісі, көлік-транзит және логистика, энергетика, ауыл шаруашылығы, қаржы, туризм салаларындағы инвестициялық ықпалдастықты дамыту перспективаларын талқылады."
"Екі ел басшылары сауда-инвестициялық ынтымақтастықты жандандыру үшін тиісті механизмдер бар екеніне тоқталып, Қазақстан мен Қытай үкіметтері қазір және келешекте бизнес-жобалардың табысты жүзеге асырылуына жан-жақты қолдау көрсетуге дайын екенін растады."
Қасым-Жомарт Тоқаев пен Си Цзиньпин өңіраралық кооперация мен мәдени-гуманитарлық саладағы ықпалдастықты тереңдету жөнінде пікір алмасты.
"Мемлекет басшысы Астанада Бейжің Тіл және мәдениет унверситеті филиалы мен «Лу Бань шеберханасының» ашылуын қолдап, екі елдің ғылым және білім салаларындағы байланыстарының кеңеюі екі елдің мүддесіне сай келетінін айтты."
Президент Қасым-Жомарт Тоқаев пен ҚХР Төрағасы Си Цзиньпин шағын құрамда келіссөз жүргізді.
"Президент, ең алдымен, шақыруын қабыл алып, елімізге мемлекеттік сапармен келгені үшін Си Цзиньпинге ризашылығын білдірді."
Қасым-Жомарт Тоқаев барлық бағыт бойынша қарқынды дамып келе жатқан қазақ-қытай ынтымақтастығының жай-күйін жоғары бағалады.
Ақордада Қазақстанға мемлекеттік сапармен келген Қытай Халық Республикасының Төрағасы Си Цзиньпинді салтанатты түрде қарсы алу рәсімі өтті.
Мемлекет басшысы Қасым-Жомарт Тоқаев пен мәртебелі мейман бір-біріне ресми делегация мүшелерін таныстырды.
"Құрмет қарауылының бастығы Қазақстан Президенті мен Қытай Халық Республикасының Төрағасына рапорт беріп, екі мемлекеттің әнұрандары шырқалды."
Президент Қасым-Жомарт Тоқаев Қазақстанға мемлекеттік сапармен келген ҚХР Төрағасы Си Цзиньпинді елорда әуежайында қарсы алды.
Бұл туралы Ақорданың баспасөз қызметі хабарлады.
Мәртебелі қонақты салтанатпен қарсы алу үшін әуежайда Құрмет қарауылы ротасы сап түзеп тұрды.
"Сондай-ақ Қазақстан мен Қытай халықтарының шынайы достығының белгісі ретінде балалар екі елдің жалауын желбіретіп, қошемет көрсетті."
"Балалар Төраға Си Цзиньпин бастаған ҚХР делегациясына ілтипат білдіріп, қытай тілінде ән шырқады."
Сапар аясында жоғары деңгейде екіжақты келіссөздер жүргізіледі және бірқатар маңызды құжатқа қол қойылады деп жоспарланып отыр.
Қазақстан мен Қытай қарым-қатынасы мәңгілік жан-жақты стратегиялық серіктестікке дейін дамыды.
"Қытай Халық Республикасының төрағасы Си Цзиньпин ""Қытай және Қазақстан: жаңа көкжиекке ортақ ұмтылыс"" атты авторлық мақаласында осылай деді."
"Көрші ел басшысы Бейжің мен Астана арасындағы саяси өзара сенім деңгейіне тоқталып, 32 жыл бұрын Қытай Қазақстанның тәуелсіздігін алғашқылардың бірі болып мойындағанын еске алды."
Содан бері екіжақты қатынас қарқынды дамып келеді.
Өзара қолдау мен ынтымақтастық арқасында біз бұрын-соңды болмаған жоғары деңгейдегі саяси өзара сенімге қол жеткіздік - деп атап өтті ол.
"Си Цзиньпин, ҚХР төрағасы: - Қиын сәттерде, су тасқыны, пандемия немесе басқа сынақтар болсын, біз әрқашан өзара көмек қолын созып, арқамызды тосып, бір-бірімізге ең сенімді тірек боламыз."
"Мұндай берік, өте құнды сенім ынтымақтастықтың негізгі саяси кепілі болды."
"Си Цзиньпиннің ойынша, Қытай мен Қазақстанның халықаралық және өңірлік істер бойынша ұстанымдары ұқсас."
"Екі ел де жан-жақты, бірлескен және тұрақты қауіпсіздік тұжырымдамасын жүзеге асыруды қолдайды, бейбітшілікке, жаһандық дамуға және әділ әлемдік тәртіпке қол жеткізуге тырысады."
Сондай-ақ ол өзара тиімді екіжақты қарым-қатынас құру үшін іргетас болған төрт маңызды қағидатқа тоқталды.
"Си Цзиньпин, ҚХР төрағасы: - Қытай тарапы Қазақстанның ұлттық тәуелсіздігін, егемендігін және аумақтық тұтастығын қорғау, дербес таңдалған даму жолын ұстану, мемлекеттің өркендеуін қамтамасыз ету үшін ішкі және сыртқы саясатты іске асыру жөніндегі күш-жігерін үнемі қолдайды, сыртқы күштердің Қазақстанның ішкі істеріне қандай да бір араласуына қарсы."
"Төрт маңызды қағидатты дамыту және көбейту, атап айтқанда, екіжақты қатынастарды дамытуда тұрақты динамиканы сақтау мүддесінде өзара сыйластық, тату көршілік, өзара көмек және өзара пайда көмектесті."
"Қасым-Жомарт Тоқаев Ош облысы Нооқат ауданында сел жүру салдарынан адамдардың қаза болуына байланысты Қырғыз Республикасының Президенті Садыр Жапаровқа көңіл айтты, деп хабарлайды24kz."
"Сондай-ақ Президент бауырлас елге гуманитарлық көмек жіберілгенін, әрі қажет болған жағдайда жәрдемдесуге әзір екенімізді жеткізді."
"Мемлекет басшысы Қасым-Жомарт Тоқаев Қытайдың Синьхуа агенттігіне сұхбат беріп, алдымен екі елдің байланысына тоқталып, бастамаларды да жіпке тізді."
Шығыстағы көршіміз Қазақстанның жетекші сауда және инвестициялық серіктесі статусын сақтап келеді.
"30 жыл ішінде тауар айналымы 100 есе өсіп, былтыр 41 млрд долларға жетті."
"""Бұл - тарихи рекорд"", - деді Президент."
"Оның үстіне өткен жылы Қытай ірі шетелдік инвесторлардың алғашқы төрттігіне еніп, шамамен 2 млрд доллар қаржы құйған."
5 мыңға жуық бірлескен кәсіпорын жұмыс істеп жатыр.
Сыртқы саясаттағы ынтымақтастық та бекіп келеді.
"Біздің тарап ""Бір белдеу, бір жол"" жобасын толығымен қолдап, белсенді қатысуға дайын."
"Айта кетейік, Президенттің шақыруымен шілденің 2-4 күндері Қытай Халық Республикасының Төрағасы Си Цзиньпин Қазақстанға мемлекеттік сапармен келеді."
Сондай-ақ Шанхай ынтымақтастық ұйымына мүше мемлекеттер басшылары кеңесінің 24-отырысына қатысады.
"Қасым-Жомарт Тоқаев, Қазақстан Республикасының Президенті: - Мені Қытаймен студенттік өмірдегі жарқын сәттер және дипломатиялық мансаптың басталуы байланыстырады."
"Жалпы, мен Қытайда 8 жыл тұрдым."
"Осы уақыт ішінде мен мәдениетін, тарихын, тілі мен әдет-ғұрпын терең зерттедім."
Қазір де тілді білу деңгейін сақтап қалу үшін әрі саяси және әлеуметтік-экономикалық дамуының соңғы тенденцияларынан хабардар болу үшін қытай тіліндегі кітаптарды ұдайы оқып тұрамын.
Қазақстан Президенті қытайдың Синьхуа агенттігіне көлемді сұхбат берді.
"Қасым-Жомарт Тоқаев қос елдің сенімді серіктестігіне тоқталып, тарихи сабақтастық пен тығыз ынтымақтастыққа берік негіз бар екенін жеткізді."
Президенттің шақыруымен шілденің 2-4 күндері Қытай Халық Республикасының Төрағасы Си Цзиньпин Қазақстанға мемлекеттік сапармен келеді.
Сондай-ақ Шанхай ынтымақтастық ұйымына мүше мемлекеттер басшылары кеңесінің 24-отырысына қатысады.
Қоғамдық тәртіпті қадағалау қарқын алды.
Елордалық полицейлер күшейтілген режимде жұмыс істеуге көшті.
Бұған алдағы күндері Астанада өтетін Шанхай ынтымастық ұйымының саммиті себеп.
"Қазір жасақ саны ұлғайтылып, бейнебақылау қатаңдатылды."
Сонымен қатар елордаға кріберістерде «Рубеж» стационарлық бекеттері қойылды.
Онда қала қонақтары мен тұрғындардың құжаттары және тыйым салынған заттардың бар-жоғы тексеріліп жатыр.
Бұл жайлы Астана қаласының Полиция департаментінің баспасөз қызметі хабарлады.
Олар саммит уақытында басты даңғылдарда көлік қозғалысы уақытша шектелетінін айтты.
Сонымен бірге астаналықтарды қауіпсіздікті қамтамасыз ету бойынша қабылданатын шараларға түсіністік танытуға үндейді.
"Эльдар Данияров, қалалық ПД бастығының бірінші орынбасары: - Көшелерде және мәдени-бұқаралық іс-шаралар өткізілетін орындарда қосымша қауіпсіздік шаралары қабылданды."
"Жасақтар саны ұлғайтылды, бейнебақылау камераларын пайдалану арқылы визуалды бақылау күшейтілді."
Автожолдардағы қауіпсіздікті қамтамасыз етуге ерекше назар аударылған.
Делегациялардың арнайы колонналарының өту кезінде елорданың магистральды көшелеріндегі қозғалыс уақытша шектелетін болады.
Мемлекет басшысы Қасым-Жомарт Тоқаевтың бұқаралық ақпарат құралдары қызметкерлерінің күнімен құттықтады.
Бұл туралы Ақорданың баспасөз қызметі хабарлады.
"Қазақ журналистикасының тағылымды тарихы, аға буын қалыптастырған ерекше  қолтаңбасы бар."
"Президент Қасым-Жомарт Тоқаев БАҚ саласы қызметкерлерін кәсіби мерекемен құттықтады, деп хабарлайды24kz."
«Журналист – мәртебелі мамандық.
"Ол – ақиқат сөздің, өткір ой мен шынайы пікірдің және әділ істің жақтаушысы."
"Журналистер мемлекеттік саясатты халыққа түсіндіру ісінде айрықша рөл атқарады», - деді Мемлекет басшысы."
"Сала майталмандарын марапаттап, 24kz телеарнасының ұжымының еңбегін ерекше бағалады."
Бірнеше әріптесімізге «Құрмет» орденін табыстады.
Бұл – Қазақстан медиасының майталмандары.
Көсемсөз шеберлері мерекеге орай Ақордадағы алқалы жиында бас қосты.
Резиденциядағы ресми рәсімнің түпкі мән-маңызы тереңде жатыр.
"Мұнда білікті мамандарды мақтап-мадақтаумен шектелмей, баспасөздің бағыты мен бағдары сараланады."
"Себебі, басылым – бұқараның игілігіне жұмыс істеуі тиіс."
"Қасым-Жомарт Тоқаев, Қазақстан Республикасының Президенті: - Баршаңызды Бұқаралық ақпарат құралдарының қызметкерлері күнімен шын жүректен құттықтаймын!"
"Түптеп келгенде, мемлекет те, журналист те ұлт үшін қызмет етеді, ел тағдырын шешуге атсалысады."
Өйткені ұлт баспасөзі мен ұлт мүддесі қай кезде де өзектес болған.Қазір де солай.
Біздің мақсат-мұратымыз ортақ.
Бұл – баршаға тең мүмкіндіктер беретін Әділетті Қазақстанды құру.
"Иә, елде ауқымды саяси реформа жүріп жатыр."
Қоғамдық өзгеріс те аз емес.
Бұған экономикадағы жаңашылдықтарды қосыңыз.
Мұның бәрі тоғысқан тұста халыққа ақиқаттан құралған сапалы ақпарат керек.
Сол үшін Президент Қасым-Жомарт Тоқаев журналистік қызмет жайлы ой-толғамын жіпке тізді.
"Қасым-Жомарт Тоқаев, Қазақстан Республикасының Президенті: - Сіздер тың бастамаларды жұртшылыққа жан-жақты түсіндіруге зор үлес қостыңыздар.Шын мәнінде, барлық реформаны өздеріңізбен бірге атқардық деуге болады."
"Бірақ өзгерістерді жүзеге асыру бір басқа, ал оны орнықтыру бір бөлек."
Ол үшін қоғамдық сана түбегейлі жаңғыруға тиіс.
Дамудың жаңа бедеріне аяқ бастық.
"Демек, бірінші кезекте қоғамдық санаға серпіліс керек."
"Қасым-Жомарт Тоқаев Ұлттық құрылтайда қатерлі 5 кеселді айтып, осы жағымсыз әдеттерден ада болуға шақырды."
"Оның ішінде нашақорлық пен құмарпаздық, вандализм мен ысырапшылдық және тұрмыстағы зорлық-зомбылық бар."
"Қазір бұзақылыққа жаза күшейіп жатыр, бірақ баспасөз де бұқараның бағытын түзеуге атсалысқаны жөн."
"Қасым-Жомарт Тоқаев, Қазақстан Республикасының Президенті: - Біз әрбір сөзімізді қоғамды түзеуге жұмсасақ, болашағымыз да баянды болары хақ."
"Заң жазалау үшін емес, ең алдымен құқықтық мәдениетті қалыптастыру үшін маңызды.Оған бүкіл қоғам болып атсалысу қажет."
Осы жолда ақпарат өкілдерінің рөлі ерекше.
Бұқаралық ақпарат құралдары тұтас ұлтты тәрбиелейді.
"Қазақтың баспасы да, үнжариясы да, телеарнасы да тазалық, адалдық, әділдікке үндеуі керек."
"Бұған қоса, ұлттық болмысымызды айғақтаушы дүниелер жиі шықса деген тілек бар."
Мемлекет басшысы бұл бастаманы Ұлттық домбыра күнінен бастауға шақырды.
"Қасым-Жомарт Тоқаев, Қазақстан Республикасының Президенті: - Біз ұлттық бірегейлігімізді сақтағымыз келсе, қастерлі аспапты қадір тұтуымыз қажет.Ол – біздің тереңнен тамыр тартатын төл тарихымыздың куәгері."
"Мерейлі мереке өнерімізді өрге шығарып, тұтастығымызды нығайта түсу үшін керек."
Мен ұлттық құндылықты ұлықтайтын бастамаларды барынша дәріптеу қажет деп санаймын.
Домбыра күні соның айқын көрінісі болуға тиіс.
Келесі маңызды бағыт – экономика.
"Қалың қараша саладағы әр өзгерісті жіті түсініп, саралы сараптама алып отыруға тиіс."
Шетелдік кәсіпкерлер елде ірі зауыттар ашуға ниет білдіріп отыр.
Инфрақұрылым құрылысына да қатыса бастады.
Игілігін жеті ұрпақ көретін инвестициялық жаңалық көп.
"«Қамкөңіл ағайынды осындай жағымды ақпаратпен сүйіншілетіп отырған дұрыс», - деді Президент."
"Қасым-Жомарт Тоқаев, Қазақстан Республикасының Президенті: - Көбіне мұндай жағымды ақпарат лайықты деңгейде таралмай жатады.Жақсыны жақсы деп айту керек."
"Ел дамуындағы оң өзгерістерге көбірек назар аудару бұқаралық ақпарат құралдарының, әсіресе, мемлекеттік БАҚ-тың міндеті деп санаймын."
Экономиканың қайнар көзі энергия екені айтпаса да түсінікті.
Осы орайда бұқара атом электр станциясын салуды талқылап жатыр.
Бұл үдеріске бұқаралық ақпарат құралдарының қосары көп.
Президент референдумның биыл күзде өтетін хабарлады.
Ал журналист қызметіндегі ең маңызды бағыт – саясат һәм сөз бостандығы.
Мемлекет басшысы бұған да ерекше тоқталды.
"Қасым-Жомарт Тоқаев, Қазақстан Республикасының Президенті: - Бүгінде Қазақстанда жүздеген тәуелсіз БАҚ пен медиаресурс бар.Ал интернеттегі көптеген түрлі блогтар мен каналдар туралы айтпаса да болады."
"Олар елде болып жатқан үдерістерді әр қырынан жариялап көрсетеді, билік органдарының қызметіне сын айтады."
Бірақ біз әуел бастан пікір алуандығына ұмтылып келеміз.
Бұл – біздің айтулы жетістігіміз.
Шын мәнінде мінсіз сынға тұсау жоқ.
"Ақпарат айдыны ашық, кез келген азамат өз пікірін еркін білдіріп жүр."
"Дегенмен, әлем жаңа медиа саласына үдере көшуде."
Көп қақтығыс қарусыз өтіп жатыр.
Сөз соғыстағы басты құралға айналды.
"Одан бөлек, жалған мәліметті әдейі таратып, ел ішіне ірікті салатындар да кездеседі."
Бұл БАҚ-қа артылған міндеттің маңызын арттыра түсті.
"Ақпарат айдыны аумалы-төкпелі заманға тап болғанда, Қзақстан баспасөзі басымдығын көрсетуі қажет."
"Қасым-Жомарт Тоқаев, Қазақстан Республикасының Президенті: - Бізге алдамшы жеңістер мен жетістіктерге әуестеніп кетудің қажеті жоқ.Өз-өзіңді алдауға, мадақтауға болмайды."
Бұл – ыдырауға және құлдырауға әкеп соқтыратын төте жол.
"Сонымен қатар сөз бостандығына арқа сүйеп, елімізде ештеңе өзгермейді-мыс, ахуал мүшкіл деп жағдайды үнемі ушықтыра беру қажет емес."
Бұл шындыққа сай келмейді.
"Кемшіліктер бар, бірақ жағдай тым мүшкіл емес."
"Мұндай ақпарат адамдарға көмектеспейді, керісінше,оларды күйзеліске ұшыратып, қоғамда апатия тудырады."
Қасым-Жомарт Тоқаев өзі ұдайы оқып отыратын басылымдар жайлы да айтты.
"Республикалық, тіпті өңірлік газеттер де Президент назарынан түспейді екен."
"Демек, Мемлекет басшысы алыстағы ауыл-аудандағы ағайынның жайымен де жіті таныс."
"Қасым-Жомарт Тоқаев, Қазақстан Республикасының Президенті: - Жалпы қазіргі таңда газеттерде жарияланып жатқан материалдардың сапасы жоғары, оқуға тартымды деп айтқым келеді.Қоғамның тынысын, зиялы қауымның ой-пікірін біліп отыру өте маңызды деп санаймын.Шын мәнінде, газет шығару және газет оқу үрдісі ешқашан үзілмеуге тиіс."
Осы сабақтастықты сақтап қалу керек.
Бұл – өркениетті елдердің барлығында қалыптасқан дәстүр.
Ресми рәсімнің соңында Президент Қасым-Жомарт Тоқаев сала майталмандарын мемлекеттік наградалармен марапаттады.
Үздіктер арасынан 24kz ұжымы да көрінді.
"Мәселен, арнамыздың бас продюсері Арман Балтабайұлы «Құрмет» орденімен наградталды."
"Одан бөлек, Президент мемлекеттік саясатты жан-жақты түсіндіргені үшін шығармашылық ұжымға алғысын білдірді."
"Жасын Біркенов, 24KZ телеарнасының директоры: -Қасым-Жомарт Кемелұлы жоғары бағасын берді, атап өтті."
Жақсы жұмыс деп атап кетті.
"Әрине, дән ризамыз."
Бұл төккен терге берілген тегін бақ емес.
"Өйткені 24kzарнасы тәулік бойы, аптасына 7 күн бойы жұмыс істейді."
Тынбай еңбек етеді.
"Ұжымның 80%-іжастар, сондықтан мына марапаттың өзі жастарға үлкен мотивация болары хақ."
Сондай-ақ арна тілшісі Динара Жанбатыроваға Президенттің БАҚ саласындағы гранты табысталды.
12 жылдан бері қолынан қаламын тастамаған сөз шебері өзінің қуанышын жасырмады.
Жеңімпаздар туралы жиі жазатын Жанбатырова енді сол тұғырдан өзі көрінді.
"Динара Жанбатырова, 24KZ телеарнасының тілшісі: -Әдетте жеңімпаздар менің сюжеттерімде кейіпкері болушы еді, ал бүгін өзім солардың орнында тұрмын."
Қобалжып тұрмын.
"Әрине, мен үшін бұл бүкіл ұжымның еңбегін бағалау."
Еселі еңбектің жемісі.
"Журналист, оператор, режиссер, инженер әркім атсалысып, соңында көрерменге сапалы өнім ұсынады."
"Бұл біздің ортақ жеңіс, әріптестерімді мерекемен құттықтаймын."
"Бекзат Аманов, тілші: - Динара әріптесім айтқандай, сіздердің алдарыңызда қас-қағым сәтте өте шығатын шағын ғана репортажды дайындауға қаншама адам атсалысады."
"24kz арнасынан шыққан кез келген ақпарат тікелей эфирге дәл осы жерден жол тартады.Сіздер эфирден тілшіні ғана көргенмен, эфирдің ту сыртындағы осы кісілердің еңбегі ерен."
Мұндағы қым-қуыт тірлік 24/7 үздіксіз жалғасады.
Елдегі соңғы жаңалықтарды дереу бұқараға жеткізетін басты ақпараттық арнаның ерен еңбегі бүгін ерекше еленді.
"Тек телеарналар ғана емес, облыстық басылымдардың да еңбегі өлшеусіз."
Билік пен бұқара арасында алтын көпір болған газет редакторлары да Президенттің қошеметіне бөленді.
"Олар да мерекелік мезіретті жоғары бағалап, еселі еңбектің жемісті болғанына дән риза."
"Қуат Шарабидинов, «Сыр бойы» газетінің бас редакторы: - Арқадағы Ақордағы келіп, Мемлекет басшысы Қасым-Жомарт Кемеұлының қолынан марапат алып жэатқанымызға өте қуаныштымыз."
Бұл кәсіби мереке қарсағында БАҚ өкілдеріне көрсетіліп жатқан үлкен құрмет.Биыл біздің газеттің 95 жылдығы.
"Осындай 95 жылдық қарсаңындаМемлекет басшысынан марапат алып, бұл бір жағынан газет абыройын да көтерді деп ойлаймыз."
Журналистер қауымына тағы бір жағымды жаңалық.
Былтыр мереке қарсаңында тілшілерге пәтер кілті табысталған еді.
"Проезидент бұл үрдістің биыл да, алдағы уақытта да жалғасатын табатынын жеткізді."
"Қасым-Жомарт Тоқаев, Қазақстан Республикасының Президенті: - Ақпарат құралдары – халықтың үні, ұлттың жаршысы, бұқараның рухани тірегі."
"Сондықтан журналистердің кәсіби тұрғыдан мықты болуы өте маңызды, бұл, тіпті, шешуші дүние."
Авторы: Бекзат Аманов
Қазақстан Республикасы Президентінің бұқаралық ақпарат құралдары саласындағы сыйлықтары мен гранттарын тапсыру және Алғысы жарияланды.
Бұл туралы Ақорданың баспасөз қызметі хабарлады.
"Елдің әлеуметтік-экономикалық және қоғамдық-саяси дамуын ақпараттық тұрғыдан қамтамасыз ету ісіндегі бұқаралық ақпарат құралдарының елеулі рөлін ескере отырып, Қазақстан Республикасы Президентінің бұқаралық ақпарат құралдары саласындағы сыйлықтарын беру, гранттарын тапсыру және Алғысын жариялау жөніндегі қоғамдық комиссияның ұсынымын қарай келіп: Қазақстан Республикасы Президентінің бұқаралық ақпарат құралдары саласындағы сыйлықтары: Сәбит Ғалымұлы Малдыбаевқа– «Казахстанская правда» республикалық газетінің бас редакторы, отандық журналистикаға қосқан үлесі үшін; Бауыржан Бабажанұлы Өтеулиевке– «Turkistan» халықаралық газетінің бас редакторы, бұқаралық ақпарат құралдарын дамытуға қосқан үлесі үшін; Елена Андреевна Преображенскаяға– «Интерфакс-Қазақстан» ақпараттық агенттігі» ЖШС бас редакторы, интернет кеңістігінде ақпарат таратуға қосқан үлесі үшін; Төлен Зәрубайұлы Тілеубайға– «Astana aqshamy» республикалық қоғамдық-саяси газетінің шеф-редакторы, отандық журналистиканы мазмұндық және әдістемелік тұрғыдан жетілдіруге қосқан үлесі үшін берілсін; Қазақстан Республикасы Президентінің бұқаралық ақпарат құралдары саласындағы гранттары: Ақерке Бағдабекқызы Бектасқа– «Qazaqstan» ұлттық телеарнасы «Ақорда» бағдарламасының авторы – продюсері, Мемлекет басшысының қызметі туралы ақпаратты жан-жақты жариялап, көрсеткені үшін; Динара Киікбайқызы Жанбатыроваға– «Хабар» агенттігі» АҚ арнайы тілшісі, Қазақстан телевизиялық журналистикасын дамытуға қосқан үлесі үшін; Әнуар Әлиұлы Кәрібозовқа– «Jibek joly» телеарнасының тілшісі, Қазақстан телевизиялық журналистикасын дамытуға қосқан үлесі үшін; Гүлсезім Ерболатқызы Бияшеваға– «Орал өңірі» газеті бас редакторының орынбасары, өңірлік баспа бұқаралық ақпарат құралдарын  дамытуға қосқан үлесі үшін тапсырылды; Қазақстан Республикасы Президентінің бұқаралық ақпарат құралдары саласындағы Алғысы: «24KZ» телеарнасының шығармашылық ұжымына– мемлекеттік саясатты жан-жақты түсіндіргені үшін; «Литер» республикалық қоғамдық-саяси газетінің шығармашылық ұжымына–  қоғамдық-саяси және әлеуметтік-экономикалық бастамаларды түсіндіруге қосқан 20 жылдық үлесі үшін; «Baq.kz» ақпараттық агенттігінің шығармашылық ұжымына– интернет кеңістігінде ақпарат тарату ісіне қосқан үлесі үшін; «Ақтөбе» облыстық қоғамдық-саяси газетінің шығармашылық ұжымына– еліміздің және өңірдің қоғамдық-саяси өмірін жариялап, көрсетуге қосқан ғасырлық үлесі үшін берілді."
"Бұқаралық ақпарат құралдарының қызметкерлері күніне орай Ақордада өткен салтанатты жиында марапатталған азаматтар арасынан «Qazaqstan dauiri» газетінің бас редакторы Ертай Айғалиев, Павлодар облысы «Ирбис» телеарнасының тілшісі Елена Белоградова және «Qazaqstan» ұлттық телеарнасы «Ақорда» бағдарламасының авторы-продюсері Ақерке Бектас сөз сөйлеп, ой-пікірлерін ортаға салды."
Президент БАҚ саласы қызметкерлерін марапаттау рәсіміндегі сөзінде қазіргі журналистика саласы туралы айтты.
Президент баспасөз – қоғамның бет-бейнесі екенін атап өтті.
"Шын мәнінде, газет шығару және газет оқу үрдісі ешқашан үзілмеуге тиіс."
Осы сабақтастықты сақтап қалу керек.
Бұл – өркениетті елдердің барлығында қалыптасқан дәстүр.
"Журналистеріміздің көбі – жоғары деңгейдегі мамандар, олар елге адал, отаншыл азаматтар."
Бұл мәселе бойынша ешқандай күмән жоқ.
Бүгін ортамызда осы салада жарты ғасырға жуық қызмет атқарған азаматтар бар.
Аймақтағы журналистиканың көшін бастаған тұлғалар да аз емес.
Президент БАҚ саласы қызметкерлерін марапаттау рәсіміндегі сөзінде осылай деді.
Сондықтан Заң мен тәртіп қағидатын баршаға және әрбір адамға бірдей мүмкіндік беретін Әділетті Қазақстанды құру үшін берік іргетас деп қараған жөн.
"Көпшілігіңіз үшін журналистика – жай ғана мамандық емес, жүрек қалауыңыз."
Қазір жаңа медиа дәуірі басталды.
Бұқаралық ақпарат құралдары жасанды интеллект технологиясын тиімді пайдаланып жатыр.
Мұны шын мәнінде жаңашылдық пен жасампаздықтың көрінісі деуге болады.
Әр адам өз ісінің шебері болуға тиіс.
Президент БАҚ саласы қызметкерлерін марапаттау рәсіміндегі сөзінде Қазақстанның сыртқы саясаттағы ұстанымы туралы айтты.
"Елімізде жүргізілген жүйелі реформалардың нәтижесінде азаматтардың саяси мәдениетінің деңгейі едәуір өсті, шынайы әрі аясы кең пікір алуандығы пайда болды."
"Оның сөзіне қарағанда, көпшілік мұны әлі күнге сезінбей жүр."
"Мемлекет басшысы БАҚ саласы қызметкерлерін марапаттау рәсіміндегі сөзінде ""Таза Қазақстан"" акциясы туралы айтты."
"«Таза Қазақстан» ауқымды экологиялық акциясына жүздеген мың адам қатысып, ондаған мың тонна қоқыс жиналды."
Отандық медиа қоғамда жоғары экологиялық сана мен табиғатты аялау мәдениетін қалыптастыруға зор көмегін тигізе алады.
Президент Қасым-Жомарт Тоқаевтың БАҚ саласы қызметкерлерін марапаттау рәсіміндегі сөзі басталды.
Бұл туралы Ақорданың баспасөз қызметі хабарлады.
Біздің мақсат-мұратымыз – ортақ.
Бұл – баршаға тең мүмкіндіктер беретін Әділетті Қазақстанды құру.
"Өздеріңізге мәлім, қазір еліміз дамудың жаңа сатысына қадам басты."
Біз соңғы 5 жылдың ішінде ауқымды саяси реформаларды жүзеге асырдық.
Президент Қатар Мемлекетінің елшісі Абдалла бен Хусейн Джаберді қабылдады.
Әңгімелесу барысында Қасым-Жомарт Тоқаев Қатарды Қазақстанның ортақ мақсаттар мен мұраттар біріктіретін ең жақын серіктестерінің бірі ретінде атады.
Соңғы жылдары қос мемлекет екі жақты және көп жақты күн тәртібінің барлық бағыты бойынша елеулі табысқа қол жеткізгеніне назар аударды.
Бұған қоса берік құқықтық база қалыптастырды және бірқатар ірі инвестициялық жобаны жүзеге асырды.
"Қасым-Жомарт Тоқаев Астанада өтетін ШЫҰ саммитін қолдап, құрметті қонақ ретінде қатысуға ниет танытқаны үшін Қатар Әмірі шейх Тәмим бен Хамад Әл Тәниге ризашылығын білдірді."
"Өз кезегінде Қатар елшісі құрмет көрсеткені үшін алғыс айтып, Доханың екі ел арасындағы сан қырлы ынтымақтастықты одан әрі қарқынды дамытуға бейілді екенін растады."
"Президент Қасым-Жомарт Тоқаев Еуропадағы қауіпсіздік және ынтымақтастық ұйымының қазіргі төрағасы, Мальтаның Сыртқы, еуропалық істер және сауда министрі Иан Борчты қабылдады, деп хабарлайды24kz."
"Кездесу барысында екіжақты күн тәртібінің өзекті мәселелері, сондай-ақ ұйым аясындағы ықпалдастықтың жай-күйі талқыланды."
Мемлекет басшысы ұйымның қауіпсіздікке төнетін сын-қатерлер жағдайында барлық үш өлшем бойынша жоспарлы жұмыс жүргізіп жатқанын айтты.
Сондай-ақ 2010 жылғы ұйым саммитінің Астана декларациясында бекітілген мақсаттарға қол жеткізу үшін Қазақстан барлық тараппен тығыз ынтымақтастық жасауға бейілді екенін растады.
Қасым-Жомарт Тоқаев Президент Наташа Пирц Мусарды Словенияның Ұлттық күнімен құттықтады.
Бұл туралы Ақорданың баспасөз қызметі хабарлады.
Мемлекет басшысы Қасым-Жомарт Тоқаев Словенияның Ұлттық күніне орай Президент Наташа Пирц Мусарға құттықтау жеделхатын жолдады.
"Осы мүмкіндікті пайдалана отырып, Мемлекет басшысы Словения Президентіне және оның халқына бақ-береке тіледі."
Мемлекет басшысы Ресей Президентімен телефон арқылы сөйлесті.
2024 жылғы 24 маусым Әңгімелесу барысында Қасым-Жомарт Тоқаев Дағыстанда болған лаңкестік әрекет салдарынан көптеген адамның қаза табуына байланысты Президент Владимир Путинге және Ресей халқына көңіл айтты.
Мемлекет басшысы бейбіт тұрғындардың өміріне жасалған кез келген қастандық пен зұлымдық әрекетті Қазақстан батыл айыптайтынын әрі оны халықаралық және өңірлік қауіпсіздікке төнген зор қауіп ретінде қарастыратынын жеткізді.
"Тараптар терроризм мен экстремизмге қарсы күресте тығыз ықпалдастықты жалғастыру, сондай-ақ беделді халықаралық ұйымдар аясында күш-жігер біріктіру маңызды екеніне назар аударды."
"Бұдан бөлек президенттер Қазақстан мен Ресей арасындағы стратегиялық серіктестік пен одақтастық қатынастарды одан әрі нығайту мәселелері жөнінде пікір алмасты, сондай-ақ Астанада өтетін Шанхай ынтымақтастық ұйымы саммитінің күн тәртібін талқылады."
"Мемлекет басшысы Қасым-Жомарт Тоқаев Дағыстандағы православие шіркеуі мен синагогаға лаңкестік әрекеттер жасалып, соның салдарынан дін және құқық қорғау органдары қызметкерлерінің қаза болуына байланысты Ресей президенті Владимир Путинге көңіл айтты."
Қазақстан Президенті құқық қорғау жүйесі арқылы жедел-іздестіру шараларын жүргізуде көмек көрсетуге дайын екенін жеткізді.
"Мемлекет басшысы адамзатқа қарсы жасалған мұндай әрекетті үзілді-кесілді айыптайды, сондай-ақ, БҰҰ, ШЫҰ және басқа да беделді халықаралық ұйымдар аясында лаңкестікпен күресу үшін көпжақты ынтымақтастықты дамытуды қолдайды."
Қасым-Жомарт Тоқаев еліміздегі мемлекеттік қызметшілерді кәсіби мерекесімен құттықтады.
Ол Х әлеуметтік желісіндегі парақшасында арнайы жазба жариялады.
Президент Әділетті Қазақстанды құру жолында мемлекеттік қызметкерлердің жұмысы айрықша роль атқаратындығын атап өтті.
"Олар өз кезегінде мемлекет пен қоғам мүддесін қорғап, жасампаздық пен жауапкершіліктің озық үлгісін көрсете білуі қажет."
Сөз соңында Мемлекет басшысы сала мамандарына қызметте табыс тіледі.
"«Ақорда» резиденциясында төрт елдің төтенше және өкілетті елшілерінің Мемлекет басшысына сенім грамоталарын тапсыру рәсімі өтті, деп хабарлайды Ақорданың баспасөз қызметі."
"Сенім грамоталарын Қатар Мемлекетінің елшісі Абдалла бен Хусейн Мұхаммед Джабер, Боливар Венесуэла Республикасының елшісі Росальба Ло Буэ Антико, Камбоджа Корольдігінің елшісі Чеа Сок, Бурунди Республикасының елшісі Жозеф Нкурунзиза тапсырды."
"Қасым-Жомарт Тоқаев елшілерді Қазақстандағы дипломатиялық миссияларының ресми басталуымен құттықтап, олардың мемлекеттерінің басшыларына ізгі тілегі мен сәлемін жолдады."
"Мемлекет басшысы республикалық «Ардагерлер ұйымы» қоғамдық бірлестігі Орталық кеңесі төрағасының орынбасары Өмірзақ Озғанбаевты қабылдады, деп хабарлайды Ақорданың баспасөз қызметі."
Кездесу барысында еліміздің дамуына және өскелең ұрпақ тәрбиесіне қатысты мәселелер талқыланды.
"Мемлекет басшысы аға буынды Атырауда өткен Ұлттық құрылтайда, Қазақстан халқы Ассамблеясының ХХХІІІ сессиясында айтылған міндеттерді жүзеге асыруға, атап айтқанда жастарды нашақорлық, лудомания секілді әлеуметтік кеселдерден сақтандыру, отбасы институтын дәріптеу ісіне белсенді атсалысуға шақырды."
Өз кезегінде Өмірзақ Озғанбаев Президентке ауылдық жерлерді дамытуға қатысты пікірін айтты.
Сондай-ақ «Ардагерлер ұйымының» бастамасы бойынша атқарылып жатқан жұмыстар мен алдағы жоспары жөнінде баяндады.
2024 жылғы 20 маусым Президентке Төтенше жағдайлар министрлігінің атқарып жатқан жұмыстары мен алдағы жоспары жөнінде есеп берілді.
Мемлекет басшысына Төтенше жағдайлар министрлігінің штаттық құрылымын оңтайландыру және материалдық-техникалық құралдармен жабдықталу деңгейін арттыру мәселелері туралы баяндалды.
"Шыңғыс Әрінов Азаматтық қорғау академиясының құрылысы, әуе авиациясы паркін жаңарту және Каспий теңізінің жағасында Ұлттық теңіз жасағын құру жұмыстары жайында айтты."
"Министрдің айтуынша, 20 өрт сөндіру депосының құрылысы жүргізіліп жатыр, сондай-ақ елордада тез құрастырылатын өрт сөндіру депосы мен жатақхана салу жөніндегі пилоттық жоба іске қосылған."
"Бұдан бөлек, министрлік әртүрлі табиғи және техногендік сипаттағы төтенше жағдайлардың алдын алу және жедел әрекет ету шараларын жетілдіру жұмыстарын жүргізуде."
"Сонымен қатар Президентке құтқару бөлімшелерін цифрландыру, кадрлық әлеуетті арттыру және азаматтық қорғау органдары қызметкерлерін әлеуметтік тұрғыдан қолдауды күшейту шаралары туралы мәлімет берілді."
Кездесу соңында Қасым-Жомарт Тоқаев азаматтардың қауіпсіздігін қамтамасыз ету және ТЖМ құрылымын жетілдіру жөнінде бірқатар нақты міндет жүктеді.
"Заң Мемлекет басшысының 2022 жылғы 16 наурыздағы «Жаңа Қазақстан: жаңару мен жаңғыру жолы» атты Қазақстан халқына Жолдауында мемлекеттің мүдделерін, қоғамның сұраныстарын және медиа саласының даму үрдістерін ескере отырып, бұқаралық ақпарат құралдары туралы заңды қайта қарау туралы берген тапсырмасын орындау мақсатында әзірленді."
Жаңа Заңға «Бұқаралық ақпарат құралдары туралы» және «Телерадио хабарларын тарату туралы» заңдардың негізгі ережелері енді.
Аталған заңдар алдағы уақытта күшін жояды.
Жаңа Заңда бірқатар тың ережелер қарастырылған.
"Атап айтқанда, бұқаралық ақпарат құралдарымен қатар, интернет-ресурстарды да қамтитын «масс-медиа» деген жаңа әрі анағұрлым кең ұғым енгізілді."
Мемлекеттік ақпараттық саясат жүзеге асырылатын Бірыңғай медиа платформа құру көзделген.
"Оның ішінде мемлекеттік емес бұқаралық ақпарат құралдарына гранттар беру, аккредиттеудің оңайлатылған тәртібі арқылы (аккредитация карталарын берудің автоматтандырылған процесі) журналистерді мемлекеттік органдар мен ұйымдарға тіркеу және басқа да міндеттер қарастырылған."
Журналистер үшін қосымша құқықтық кепілдіктер белгіленген.
«Журналистің ерекше мәртебесі» деген ұғым енгізілді.
"Яғни, журналистің құқықтары мен бостандықтарының қорғалуын, олардың ақпарат іздеу, сұрату, алу және тарату кезіндегі, сондай-ақ «Масс-медиа туралы» Заңда белгіленген өзге де ерекше құқықтарын журналист мәртебесі деп түсіну керек."
"Шындыққа сәйкес келмейтін және азаматтардың ар-намысына, қадір-қасиетіне және іскерлік беделіне нұқсан келтіретін мәліметтерді теріске шығару туралы БАҚ-қа талап қою мерзімі бұқаралық ақпарат құралдарында мәліметтер жарияланған күннен бастап 1 жыл деп белгіленген."
Шетелдік бұқаралық ақпарат құралдарының өкілдіктері мен олардың журналистерін аккредиттеу тәртібі жетілдірілді.
БАҚ-тың сұратуларын қарау мерзімі 7-ден 5 жұмыс күніне дейін қысқартылды.
Бұл журналистерге қажетті ақпаратты қысқа мерзімде алуға мүмкіндік береді.
Осылайша ақпараттың өзектілігі сақталады.
БАҚ-тың өз қызметін өзі реттеу мақсатында Заңда қоғамдық-кәсіптік кеңестер құру көзделген.
Кеңестер республикалық және өңірлік деңгейлерде құрылуы мүмкін.
Бұл кеңестердің негізгі қызметі – Журналистердің әдеп кодексін әзірлеу.
Гранттық қаржыландыруды енгізу арқылы мемлекеттік ақпараттық саясатты қаржыландыру тетіктері жетілдірілді.
Ұлттық теле-радио хабарларын тарату мүддесін қорғау мақсатында мемлекеттік тілдегі отандық теле-радио бағдарламалардың апта сайынғы көлемі 50 пайыздан 60 пайызға дейін ұлғайтылды.
Отандық теле-радио арналарда шетелдік теле-радио бағдарламаларын ретрансляциялау көлемі 20 пайыздан 10 пайызға дейін төмендетілді.
"Өз-өзіне қол жұмсауды насихаттайтын ақпаратты, өзін-өзі өлтірудің жолдары мен оған үндейтін ақпаратты таратуға және (немесе) жариялауға тыйым салынады."
Ақорданың баспасөз қызметі
"Президент Қасым-Жомарт Тоқаев Шығыс, Орталық Еуропа және Орталық Азия елдерінің есірткіге қарсы саясаты жөніндегі комиссиясының төрағасы Александр Квасьневскийді қабылдады, деп хабарлайды Ақорданың баспасөз қызметі."
"Кездесу барысында нашақорлықтың және есірткі бизнесінің белең алуына қарсы күреске қатысты ақпарат алу, үздік тәжірибелерді насихаттау бағытында Комиссиямен қарым-қатынас жасау мәселелері талқыланды."
Өз кезегінде Александр Квасьневский  есірткіге қарсы саясаттың тиімділігін арттыруға бағытталған жаңа бағдарламалар мен шаралар туралы айтты.
Қасым-Жомарт Тоқаев пен Александр Квасьневский  есірткіге тәуелділіктің алдын алу және есірткіні заңсыз таратуға қарсы күресу үшін бірлескен жұмысты жалғастыруға  уағдаласты.
Мемлекет басшысы су тасқынымен күрес шараларына белсене атсалысқан азаматтарды марапаттады.
"Президент сын сағатта еліміз ырысты ынтымағын танытқанын, табиғи апат кезінде жұрт болып жұмылғанымызға ризашылығын білдірді."
"Әсіресе тәулік бойы жұмыс істеген құтқарушылар, әскерилер, ішкі істер органдары мен әкімдік қызметкерлері Отан алдындағы парызын мінсіз атқарғаны атап өтілді."
Осы салтанатты рәсім барысында Қасым-Жомарт Тоқаев Кентау қаласында тұратын Гауһар Шаймерден есімді оқушы қыздың ата-анасына отаншыл ұрпақ өсіріп жатқаны үшін алғыс айтты.
"Естеріңізде болса, қыз бала жинап жүрген қаржысын Құлсары тұрғындарына көмекке аударған еді."
Сонымен қатар Атырау облысының тұрғындары – тоқсаннан асқан Орынша Тоқтыбаққызы мен Әлия Досмұханованың еңбегі еленді.
"Бұдан бөлек Президент бауырлас мемлекеттерге, халықаралық компаниялар мен ұйымдарға ризашылығын жеткізді."
"Мемлекет басшысы Бала құқықтары жөніндегі уәкіл Динара Зәкиеваны қабылдады, деп хабарлайды Ақорданың баспасөз қызметі."
Президентке бір жыл ішінде балалардың құқықтарын қорғау және қауіпсіздігін қамтамасыз ету мақсатында атқарылған жұмыстар жөнінде есеп берілді.
Қасым-Жомарт Тоқаев әйелдер мен балалардың құқықтарын қорғау бағытында қабылданған заңнамалық өзгерістердің нәтижесінде тұрмыстық зорлық-зомбылықтың алдын алу шаралары күшейтілгенін және балаларға қатысты зорлықтың кез келген түріне жаза қатаңдатылғанын атап өтті.
Заңға Бала құқықтары жөніндегі уәкіл мен азаматтық қоғам секторы бірлесе ұсынған нормалар топтамасы енді.
"Динара Зәкиеваның айтуынша, қазір аталған заңнамалық нормаларды нақты жүзеге асыру үшін белсенді жұмыс жүргізілуде."
"Атап айтқанда, «111» бірыңғай байланыс жүйесі іске қосылды."
Сондай-ақ мектептерде буллингпен күресу үшін КiVa бағдарламасы және 2024 жылдың қыркүйек айынан бастап қауіпсіздік сабақтары енгізіледі.
Балаларға арналған медициналық-әлеуметтік мекемелердің қызметкерлері үшін арнайы оқу курсы басталады.
Қорғаншылық және қамқоршылық органдарын күшейту мәселесі пысықталып жатыр.
"Бұдан бөлек, «Самұрық-Қазына» ұлттық әл-ауқат қорымен, сондай-ақ «Қазақстан халқына» және «Қамқорлық» қорларымен серіктестік негізде 6 аутизм орталығы, 11 өңірлік оңалту орталығы ашылды."
Бала құқықтары жөніндегі уәкілдің есебін тыңдаған соң Президент құқықтық сауаттылық деңгейін көтеру және оқушылар арасында «Заң мен тәртіп» қағидатын насихаттау маңызды екенін айтты.
Осыған байланысты Қасым-Жомарт Тоқаев Түркістанда өткен Ұлттық құрылтайдың екінші отырысында берген тапсырмасына сәйкес Біртұтас тәрбие бағдарламасы әзірленгенін еске салды.
"Аталған бағдарлама өскелең ұрпақтың бойына адами және ұлттық құндылықтарды сіңіріп, олардың шығармашылық қабілетін шыңдауды, өз бетінше әрекет ету және креативті ойлау дағдыларын дамытуды көздейді."
Динара Зәкиеваға осы бағдарламаны жүзеге асыру үшін педагогтер мен ата-аналардың арасындағы жұмысты үйлестіру міндеті жүктелді.
"Кездесу барысында жетім және ата-анасының қамқорлығынсыз қалған балаларға тұрғын үй бөлу, сондай-ақ ауылдық жерлерде жеткіншектерге арналған инфрақұрылымды дамыту мәселелері талқыланды."
Мемлекет басшысы балалар мен жөспірімдер арасында суицидке итермелейтін жағдайлардың белең алуына жол бермеу үшін кешенді шаралар қабылдау қажет екеніне назар аударды.
Сонымен қатар Қасым-Жомарт Тоқаев балалар травматизмі мен оқыс оқиғалардың алдын алу мәселесін айрықша бақылауда ұстауды тапсырды.
Мемлекет басшысы Пәкістан премьер-министрімен телефон арқылы сөйлесті.
Пәкістан тарапының бастамасымен өткен әңгімелесу барысында Қасым-Жомарт Тоқаев пен Шахбаз Шариф бір-бірін Құрбан айт мейрамымен құттықтады.
Тараптар екі жақты байланыстың негізгі бағыттарына тоқталды.
Президент екі елдің көпжақты ынтымақтастығының қозғаушы күшіне айналып келе жатқан экономикалық кооперацияның әлеуеті зор екенін атап өтті.
Бұдан бөлек Қазақстан мен Пәкістанның халықаралық ұйымдар аясындағы ықпалдастығына қатысты мәселелер талқыланды.
Оның ішінде алдағы уақытта Астанада өтетін Шанхай ынтымақтастық ұйымы саммитінің күн тәртібі де сөз болды.
"Президент Қасым-Жомарт Тоқаевтың атына Құрбан айт мерекесіне орай шет мемлекеттердің басшыларынан құттықтау хаттары келіп түсті, деп хабарлайды24kz."
"Өзбекстан Президенті Шавкат Мирзиёев өзінің құттықтауында халықтарымыз арасындағы достық қатынас нығайып келе жатқанын айтып, Қазақстан халқына бақ-береке тілеген."
Қырғызстан Президенті Садыр Жапаров осынау қасиетті күнде достас Қазақстан халқының барлық арман-ниеті орындалуына тілектестік білдіреді.
"Тәжікстан Президенті Эмомали Рахмон Қасым-Жомарт Тоқаевқа денсаулық, зор бақыт Қазақстан халқына бейбітшілік пен тұрақтылық тілеген."
Құттықтау хаттарының арасында өзге де мемлекет басшылары мен мен халықаралық ұйымдардың жетекшілерінен құттықтау хаттары мен жеделхаттары бар.
Қадірлі отандастар!
Құрбан айт құтты болсын!
"Бұл имандылық пен мейірімділіктің, адамгершілік пен адалдықтың, жанашырлық пен жауапкершіліктің мән-маңызын арттыра түсетін мейрам."
Барша мұсылмандар асыға күтетін қастерлі мерекенің тағылымы зор.
"Құрбан айтта ең алдымен, сауабы мол игі амалдар жасалып, елді ізгілікке бастайтын құндылықтар кеңінен дәріптеледі."
Сол арқылы халқымыздың рухани тұтастығы нығая түседі.
Ата дініміздің ұлағаты біздің салт-дәстүрімізбен тығыз сабақтасып жатыр.
"Халқымыз қашанда қиындыққа тап болған жандарға қол ұшын беріп, көмегін аямаған."
Көктемдегі алапат тасқын кезінде жұртымыздың осы асыл қасиеті айқын көрінді.
Біз ырысты ынтымағымыздың арқасында кез келген қиындықты жеңеміз.
Айттан айтқа аман-есен жете берейік!
Дұға-тілектеріңіз қабыл болсын!
"Әр шаңыраққа амандық, толайым табыс тілеймін!"
"Президент мемлекет және қоғам қайраткері Мұрат Әуезовтің отбасы мен жақын туыстарына көңіл айту жеделхатын жолдады, деп хабарлайды Ақорданың баспасөз қызметі."
"Президент Қасым-Жомарт Тоқаев аса көрнекті мемлекет және қоғам қайраткері, мәдениеттанушы, шығыстанушы ғалым, I дәрежелі «Барыс» орденінің иегері, дипломат Мұрат Мұхтарұлы Әуезовтің дүниеден өтуіне байланысты оның отбасы мен жақын туыстарына көңіл айтты."
Мемлекет басшысы АҚШ-тың Сауда өкілі Кэтрин Тайды қабылдады.
2024 жылғы 14 маусым Президент Қасым-Жомарт Тоқаев Кэтрин Тайдың сапары Қазақстан мен Америка Құрама Штаттары арасындағы сауда-экономикалық ынтымақтастықты кеңейтуде маңызды рөл атқаратынын атап өтті.
"Мемлекет басшысының айтуынша, соңғы отыз жылда екі ел сауда, инвестиция, қауіпсіздік, адам құқықтары және демократия секілді көптеген салада стратегиялық серіктестікті нығайтты."
– Сіздің еліңіз – Қазақстан экономикасындағы ірі шетелдік инвесторлардың бірі.
Тікелей шетелдік инвестицияның жалпы көлемі 65 миллиард доллардан асады.
"Былтыр екі мемлекет арасындағы тауар айналымы 4,1 миллиард долларға жетіп, 30 пайыздық өсім көрсетті."
Бұл рекордтық көрсеткіш.
Қазіргі уақытта Қазақстанда 600-ден астам америкалық компания табысты жұмыс істеп жатыр.
"Мен инвестициялық тартымдылықты жақсартуға, экономиканы ырықтандыруға және өнеркәсіпті дамытуға баса мән беремін, – деді Қасым-Жомарт Тоқаев."
АҚШ-тың Сауда өкілі Кэтрин Тай құрмет көрсеткені үшін Мемлекет басшысына алғыс айтты.
"Сондай-ақ сауда байланыстарын дамытуға және экономикалық ықпалдастықты нығайту үшін қажетті жағдай жасауға, соның ішінде Сауда және инвестициялар жөніндегі негіздемелік келісімді жүзеге асыруға қатысты жаңа тәсілдерді бетпе-бет талқылауға мүмкіндік бергеніне ризашылығын білдірді."
"Марат Сұлтанғазиев Президентке өңір экономикасының өсімін қамтамасыз ету, халықтың тұрмыс сапасы мен табысын арттыру, сондай-ақ облыс орталығы – Қонаев қаласын дамыту жөніндегі тапсырмаларының орындалу барысы жөнінде есеп берді."
"Өңір жетекшісінің айтуынша, өңірдегі әлеуметтік мәселелер, соның ішінде үш ауысымды мектептердің проблемасы жоспарлы түрде шешіліп жатыр."
Былтыр 14 мың орындық 13 мектептің құрылысы аяқталды.
"2024-2025 жылдары ""Жайлы мектеп"" ұлттық жобасы аясында тағы да 53 мектеп салу жоспарланып отыр."
"Кездесу соңында Қасым-Жомарт Тоқаев облыстың стратегиялық даму жоспарын орындауға бағытталған жұмыстарды жалғастыруды, сондай-ақ Alatau City жобасын жүзеге асыру үшін әлеуетті инвесторлармен қарым-қатынасты жандандыруды тапсырды."
"Марат Сұлтанғазиев, Алматы облысының әкімі: - Мемлекет басшысының қабылдауында болдым."
Алматы облысының негізгі жетістіктерін баяндадым.
Өңірлік өнім көлемі 5 триллион теңгеге жеткен облыс еліміз бойынша бесінші орында тұр.
Облыс аумағында 7 индустриялық аймақ құрылып жатыр.
"Өңірдің 2030 жылға дейінгі инвестициялық портфеліне жалпы құны 3,7 триллион теңге болатын 207 жоба енген."
"Биыл сомасы 446,7 миллиард теңге болатын 58 жоба жүзеге асырылып, 5,3 мың жаңа жұмыс орыны ашылмақ."
"Президент Қасым-Жомарт Тоқаевтың төрағалығымен туризмді дамыту жөніндегі кеңес өтті, деп хабарлайды Ақорданың баспасөз қызметі."
"Жиынға Премьер-Министр Олжас Бектенов, Президент Әкімшілігінің Басшысы Айбек Дәдебай, Бас прокурор Берік Асылов, Ұлттық қауіпсіздік комитетінің төрағасы Ермек Сағымбаев, Үкімет мүшелері, Астананың, республикалық маңызы бар қалалар мен облыстардың әкімдері, ұлттық компаниялар мен «Атамекен» ұлттық кәсіпкерлер палатасының жетекшілері, туризм секторындағы бизнес қоғамдастық өкілдері қатысты."
"Мемлекет басшысы, ең алдымен, туризм әлемдік экономиканың қарқынды дамуына ықпал етіп отырған әрі инвесторлар үшін тартымды сала екенін атап өтті."
"Мемлекет басшысы еліміздің географиялық тұрғыдан оңтайлы орналасқанына, алуан түрлі табиғатымыз, бай әрі бірегей тарихи-мәдени мұрамыз бар екеніне қарамастан, туризм саласындағы әлеуеттің толық пайдаланылмай отырғанын сынға алды."
Президент айрықша назар аударуды қажет ететін бірнеше басым бағытқа арнайы тоқталды.
"Мемлекет басшысы, ең алдымен, туризм саласының инвестициялық тартымдылығын арттыру қажет екенін айтты."
Мемлекет басшысы ұлттық парктер мен орман қорына тиесілі аймақтарда жер телімін бөлу мәселесі заң тұрғысынан қиындағанына байланысты бизнес өкілдері тарапынан шағым түсіп жатқанын атап өтті.
"Ал бұл ұзақмерзімді инвестиция салу, қарызға қаржы тарту және туризм инфрақұрылымын дамыту мүмкіндіктерін шектейді."
"Бұл ретте Мемлекет басшысы әлемнің түкпір-түкпірінен шетелдік IT-мамандарды, яғни «цифрлық көшпенділерді» тарту ісіне айрықша мән беру қажет деп санайды."
Үкіметке биыл қазан айынан бастап арнайы «Digital Nomad Visa» және «Digital Nomad Residency» бағдарламаларын іске қосуды тапсырды.
"Президенттің пікірінше, отандық туризмді тежейтін елеулі түйткілдің бірі – көлік инфрақұрылымының нашарлығы."
"Мемлекет басшысы демалыс орындарымен логистикалық байланыстың нашарлығы ішкі туризмге ғана емес, шетелдік қонақтардың да келуіне әсер ететінін айтты."
"Қасым-Жомарт Тоқаев биыл Қытайдағы Қазақстан туризмі жылы деп жарияланғанын еске салып, көрші елден туристерді көбірек тарту үшін мәдени әлеуетімізді пайдалану, шекара маңындағы туристік ынтымақтастықты дамытуға айрықша мән беру маңызды екеніне назар аударды."
"Бұл ретте Үкіметке шекаралас аймақтардың әкімдерімен бірлесіп, елді мекендерді туристер қабылдауға дайындау, Бақты және Көлжат бақылау-өткізу бекеттеріндегі жаңғырту жұмыстарын тезірек аяқтау, сондай-ақ Қазақстанға келген шетелдік туристердің қауіпсіздігін ұдайы бақылауда ұстау жөнінде тапсырма берілді."
Президент туристік аймақтарды инженерлік инфрақұрылыммен қамтамасыз ету ісінде де түйткілдер көп екеніне тоқталды.
"Қасым-Жомарт Тоқаев Үкіметтің барлық өңірде бір мезетте 20 туристік аймақты дамыту жоспарын сынға алып, мұндай тәсіл тиімсіз екенін, мемлекеттің шектеулі ресурсын зая кетіретінін мәлімдеді."
"Президенттің пікірінше, Қазақстан туризмінің жаһандық деңгейдегі төлқұжатына айналуға лайық анағұрлым перспективті нысандарды қысқа мерзім ішінде ретке келтірген жөн."
"Сонымен қатар Президент Үкіметке Маңғыстау облысының әкімдігімен бірге Каспий жағалауындағы туризм инфрақұрылымының сапасын арттыру үшін қонақ үй және мейманхана бизнесінің әлемдік брендтері мен франшизаларын тартумен белсенді айналысуды, жағалаудағы курорттық аймақтарды дамыту жөніндегі Дубай мен Баку қалаларының тәжірибесін ескере отырып, Ақтау қаласының Бас жоспарын қайта қарауды, Ақтауға Алматыдан, Ақтөбеден, Шымкенттен және Атыраудан қатынайтын әуе рейстерінің санын арттыруды, «Жылы жағажай» аумағындағы жобаларды жыл соңына дейін аяқтауды, сондай-ақ Кендірлі демалыс аймағын дамыту ісін жеделдетуді тапсырды."
"Мемлекет басшысы Щучье-Бурабай курорттық аймағындағы тұмса табиғат, тарихи және мәдени ескерткіштер біздің бірегей байлығымыз екенін атап өтті."
"Бұдан бөлек, Үкімет пен жергілікті әкімдікке «Бурабай» курортының аумағында орналасқан «Ақбура», Жөкей көлі, Қатаркөл, Текекөл және басқа да жаңа туристік аймақтарды дамыту, Бурабай аймағына Астана, Қарағанды, Павлодар, Өскемен қалаларынан жедел қатынайтын пойыздарды іске қосу, Президент Іс басқармасы әзірлеп жатқан «Burabay Travel» бірыңғай цифрлық платформасында маңайдағы туристік аймақтарды түгел қамту міндеттері жүктелді."
Мемлекет басшысы Қазақстан туризмін насихаттау үшін заманауи құралдарды белсенді қолдану қажет деп санайды.
"Мемлекет басшысы сөзін қорытындылай келе, экология мәселесіне арнайы тоқталды."
"Оның айтуынша, туризмді дамытамыз деп, табиғатқа зиян келтіруге болмайды."
"Сонымен қатар жиында Туризм және спорт министрі Ермек Маржықпаев, Көлік министрі Марат Қарабаев, Алматы қаласының әкімі Ерболат Досаев, Шығыс Қазақстан облысының әкімі Ермек Көшербаев, «Accor» қонақүйлер желісінің ТМД бойынша бас директоры Алексис Деларофф, «Orient Finance Group» компаниясының акционері Руслан Шаекин, «PANA Group» компаниясының тең құрылтайшысы Нұржан Ниязалиев, «SkyWayTravel»  туристік компаниясының директоры Әсем Қозбағарова сөз сөйледі."
"Президент Қасым-Жомарт Тоқаев елімізге мемлекеттік сапары аяқталған Корея Республикасының Президенті Юн Сок Ёльге құрмет көрсетіп, елорда әуежайынан шығарып салды."
"Астанада қазақ-корей бизнес форумы өтті, деп хабарлайды24kz."
Іскерлік басқосуға Кореяның 50-ден астам ірі компания өкілдері қатысты.
Форум аясында 23 маңызды құжатқа қол қойылды.
"Келелі кездесуге қос елдің басшылары да қатысып, ынтымақтастық көкжиегін кеңейтуге бағытталған жобаларды артыруға уағдаласты."
Қазақ-корей кәсіпкерлерін тоғыстырған форум биыл 13-ші рет өткізіліп отыр.
Бұған дейін іскерлік басқосу 2021 жылы Сеулде өткен болатын.
Келелі кездесуге қос елдің басшылары қатысты.
"Қасым-Жомарт Тоқаев Корея бизнесінің Қазақстан экономикасында елеулі орын алатынын айтып, еліміз серіктестік аясын кеңейтуге мүдделі екенін жеткізді."
"Қасым-Жомарт Тоқаев,Қазақстан Республикасының Президенті: - Корея Республикасы – Қазақстанның бес ірі инвестициялық және сауда серіктесінің бірі.Кореядан экономикамызға тікелей тартылатын инвестиция көлемі он миллиард долларға жуықтады."
Ал өзара сауда айналымы алты миллиард долларды құрады.
Бүгінде Қазақстан нарығында Оңтүстік Кореяның 700-ден астам компаниясы жұмыс істейді.
"Олардың қатарында Hyundai, KIA, Samsung, LG, Doosan секілді жаһандық корпорациялар мен басқа да кәсіпорындар бар."
Қазақстан Корея Республикасының Орталық Азия аймағындағы негізгі сауда-экономикалық серіктесі ретінде өз позициясын нығайтуға ниетті.
"Таңғы шық елімен арадағы алыс-беріске толығырақ тоқталып, сандарды сөйлетсек."
Сауда-саттық былтыр 6 млрд АҚШ долларын құрады.
"Отандық статистикаға сүйенсек, биылғы қаңтар-сәуір аралығында тауар айналымы 981 млн-нан асқан."
"Оның ішінде Оңтүстік Кореяға 548 млн доллардың өнімі сатылса, елімізге 433 млн доллардың тауары жеткізіліпті."
"Жалпы Қазақстан негізінен мұнай шикізаты, қара металл, болат пен темірді экспорттаса, Корей елі бізге қазандық, көлік, құрал-жабдықтар мен түрлі аппараттарды жібереді."
Көп бағытты ынтымақтастыққа Қазақстан серпін беруге дайын.
"Қасым-Жомарт Тоқаев,Қазақстан Республикасының Президенті: - Бүгінгі келіссөздер барысында Корея Президенті Қазақстанға «ақылды ауыл шаруашылығы фермалары» принципі бойынша жұмыс істейтін технологиялар жеткізу жөнінде ұсыныс айтты.Менің ойымша, бұл – өте жақсы ұсыныс."
Біз аталған жобаны жүзеге асырамыз.
"Оңтүстік Кореяның жасанды интеллектіге, роботты техникаға және биотехнологияға негізделген инновациялық агротехнологиясын енгізуге мүдделіміз."
Біздің шаруалар тиімділігі жоғары «ақылды» жылыжайлар салу тәжірибесіне ерекше қызығушылық танытып отыр.
Қазақстан таяу жылдары стратегиялық мақсатқа қол жеткізбек.
Еліміз 2029 жылға дейін экономикаға 150 млрд доллар шетелдік инвестицияны тартуды көздеп отыр.
Бұл межеге жету үшін Президент пәрменімен инвестициялық штаб құрылды.
Кеңсе кореялық инвесторларға жан-жақты қолдау көрсетуге дайын.
"Қасым-Жомарт Тоқаев,Қазақстан Республикасының Президенті: - «Астана» халықаралық қаржы орталығы біздің бәсекеге қабілетті инвестициялық ортамыздың берік негізі саналады.Біздің аймақтағы бұл бірегей алаңда әлемдегі жетекші қаржы орталықтарының артықшылықтары барынша ескерілген."
Бүгінде АХҚО-да әлемнің ондаған елінен екі мыңнан астам компания табысты жұмыс істеп жатыр.
Оның ішінде Оңтүстік Кореядан 20-ға жуық компания бар.
"Біз қаржы технологиясы, IT, активтерді басқару және лизинг салаларында мұндай компаниялардың саны көбірек болғанын қалаймыз."
Кореямен сенімді серіктестік технологиялар трансфертіне жол ашады.
"Айталық, таяу жылдары әлемде сирек металдарға деген сұраныс 4 есе артады."
"Қазақстан бұл ретте тау-кен, металлургия саласында әріптестік аясын кеңейтуге мүдделі."
"Қасым-Жомарт Тоқаев,Қазақстан Республикасының Президенті: - Мұнай-газ саласына Оңтүстік Корея технологияларын толыққанды трансферт жасау, сондай-ақ заманауи құрал-жабдықтар мен қосалқы бөлшектер өндірісін жолға қою біз үшін маңызды."
"«Теңіз», «Қашаған» және «Қарашығанақ» секілді ірі мұнай-газ кен орындарында өндірісті кеңейтуге бағытталған жобалардың жүзеге асырылып жатқанын ескерсек, мұның өзектілігі арта түседі."
Корея республикасының Президенті Қазақстанды Орталық Азиядағы басты серіктесі деп атады.
Мақсат – экономикалық байланыстырды нығайту.
"Юн Сок Ёль,Корея Республикасының Президенті: - Біздің елдеріміз арасындағы дипломалиялық байланыс орнағаннан кейін әріптес байланыстарымыз беки түсті.Бүгінде Қазақстан– Кореяның Орталық Азиядағы ең басты серіктесі."
Біз экономикалық ынтымақтығымызды нығайта түсуге мүдделіміз.
Бүгінде Қазақстан нарығында 700-ден астам оңтүстіккореялық компания жұмыс істйді.
"Бүгінгі форумда жаңа келісімдер бекіп, олардың қатары жаңа  инвесторлармен толықты."
"Крис Ким, Samsung Medison аймақтық директоры: - Samsung корпорациясы Қазақстан Республикасы Денсаулық сақтау министрлігімен келісімге келіп отыр.Оның аясында Ультрадыбыстық жүйелерді Қазақстанда жасау жоспарланып отыр."
Бұл жобаны жүзеге асыруды бастадық.
"Бұл ұзақ мерзімді келісім болғандықтан, компания инвестиция көлемін жылма-жыл арттыратын болады."
"Біз жаңа технолоияларға, мамандарды оқытуға инвестиция құятын боламыз."
"Қос ел арасындағы келісімдер білім беру, экология салаларын да қамтиды."
Енді қызылордалық студенттерде Сеул технологиялық университетеінің дипломын алуға мүмкіндік бар.
"Ардақ Зебешев,Қызылорда облысы әкімінің орынбасары: - Мемлекет басшысының тапсырмасы бойынша жасанды интелектіні енгізу бойынша Қорқыт ата университеті Сеул университетімен өзінде бөлім ашып жұмыс жасап жатыр."
Екінші бағыт – тұрмыстық қалдықтарды өңдеу және оны сұрыптау жүргізу үшін «ИэнСи» компаниясымен сол жобаны жүзеге асырып жатырмыз.
"Қуандық Танабас, тілші: - Іскерлік басқосуға биыл тек қана ірі компаниялар ғана емес, бизнес әлеміне енді келіп жатқан, бірақ үлкен үміт күттіретін Кореялық стартаптар да келіп отыр.Демек,олар өз кәсібін қазақ жерінде бастағылары келеді."
Арнайы құрылған штаб шетелдік инвесторларға қолайлы жағдайлар жасауға дайын.
ЕлҮкіметі тарапынан да бұл келісімдер заңдық тұрғыда кепіл алады.
"Авторлары: Қуандық Танабас, Жандос Битабаров"
"Қазақстанда литий өндірісі жолға қойылады, деп хабарлайды24kz."
Тұрмыстық техникалар шығарылады.
Бүгін Оңтүстік Корея Президенті Юн Сок Ёльдің Қазақстанға мемлекеттік сапары аясында осындай келісімдер жасалды.
Корей тарапы Қызылордадағы Қорқыт ата университетінің базасында бірінші жасанды интеллект мектебін ашуды да жоспарлап отыр.
Келіссөздер барысында тараптар маңызды деген 11 құжатқа қол қойды.
Ал Қазақстанға алғаш рет келген Юн Сок Ёльдің сапарын қазақ басшысы Қасым-Жомарт Тоқаев тарихи оқиға деп бағалады.
"Риат Шони, тілші: - Юн Сок Ёль осыдан екі жыл бұрын саяси додада жеңіске жетіп, Оңтүстік Кореяның 13-ші Президенті атанған."
"Былтыр ол қазақ басшысы Қасым-Жомарт Тоқаевпен Нью-Йоркте БҰҰ Бас ассамблеясының алаңында жолығып, екіжақты келіссөз жүргізген болатын."
"Енді міне, әріптестік аясын кеңейтіп, бірқатар бастамаларды терең талқылау үшін Оңтүстік Корея Президенті Қазақстанға мемлекеттік сапармен келді."
Қазақ жеріне алғаш рет келген мәртебелі мейманды Қасым-Жомарт Тоқаев сән-салтанатпен қарсы алды.
Тараптар делегация мүшелерін таныстырды.
"Құрмет қарауыл ротасы сап түзеп, екі елдің мемлекеттік әнұрандары шырқалды."
Бұдан соң мемлекет басшылары шағын құрамда келіссөз жүргізуге бет алды.
Талқылайтын мәселе көп.
"Энергетика, өнеркәсіп, экология, білім және басқа да салалар бойынша ынтымақтастық көкжиегін кеңейту маңызды."
"Оңтүстік кореядан тартылған инвестиция Жалпы инвестиция – $9,6 млрд 2023 жылы тартылған инвестиция – $1,2 млрд  Оңтүстік Корея еліміздегі ең ірі шетелдік инвесторлардың ондығына кіреді."
Осы күнге дейін бұл мемлекеттен 10 млрд долларға жуық қаржы тартылған.
"Ал былтыр корея тарапы елімізге 1,2 млрд доллар инвестиция құйған."
"Енді ынтымақтастықты нығайтып, жетістікті еселеу міндеті тұр."
Бұған қазақ тарапы мүдделі екендігін Президент Қасым-Жомарт Тоқаев өзінің әріптесімен шағын құрамда кездесу барысында айтты.
"Қасым-Жомарт Тоқаев,Қазақстан РеспубликасыныңПрезиденті: - Қазіргі таңда екі ел арасындағы тауар айналымының көлемі 6 миллиард долларға жетті.Бұл – ортақ күш-жігердің жемісі."
Ауқымды экономикалық жобаларды іске асырдық.
Инвестициялық ықпалдастық жылданжылға нығайып келеді.
Қазір Қазақстанда Оңтүстік Кореяның капиталы бар 700-ден астам бірлескен кәсіпорын жұмыс істейді.
Мәдени-гуманитарлық байланыстарымыз қарқынды дамып жатыр.
Қазақстандағы корей диаспорасы бұл үдерісте маңызды рөл атқарады.
Оны екі халықтың арасын жалғап отырған алтын көпір деуге болады.
"Айта кетейік, Корея басшысының бұл сапары екі ел арасындағы стратегиялық серіктестіктің 15 жылдығы қарсаңында жасалып отыр."
Келіссөз барысында Қасым-Жомарт Тоқаев пен Юн Сок Ёль екі мемлекет арасындағы қарым-қатынасты енді кеңейтілген стратегиялық серіктестік деңгейіне көтеруге ниетті екенін растады.
"ЮнСок Ёль, Корея Республикасының Президенті: -Бүгінде елдеріміз арасындағы қарым-қатынас жоғары деңгейде дамып келеді."
"Көптеген кореялық компания Қазақстан экономикасына инвестиция құйып, жұмыс орындарының ашылуына және өнеркәсіптің өркендеуіне ықпал етіп отыр."
"Бұдан бөлек, кореялық инвесторлар Үлкен Алматы айналма автомобиль жолы, бу-газ электр станциясының құрылысы сияқты ірі жобаларға қатысып, Қазақстанның ұлттық инфрақұрылымын дамытуға өз үлестерін қосып келеді."
"Біз аса маңызды шикізаттарды игеру, атом энергетикасы, жаңартылатын энергия көздері секілді перспективті бағыттар бойынша ынтымақтастықты нығайтуға ниеттіміз."
Жалпы екі мемлекеттің ықпалдастық көкжиегін кеңейтетін уақыт келді.
Көкжиекті кеңейту мақсатында Кореяның Үкіметі Орталық Азия елдерімен ынтымақтастығы туралы K-Silk Road бастамасын жариялады.
Бұл – осы мемлекеттің Орталық Азияға қатысты алғашқы дипломатиялық стратегиясы болып отыр.
"Құжатта сан саладағы әріптестікті дамытып, инвестицияны арттыру жайы қарастырылған."
"Нұрғали Арыстанов, Қазақстанның Корея Республикасындағы төтенше және өкілетті елшісі: - Ол жерде бізге қатысты көптеген нәрселер жазылған.Road деген сөз бар."
R – ресурсы.
"Ресурс бағытында энергетика, сирек кездесетін металдар бойынша инвестициялар құятын болады."
О – деген оудиэй.
"Бұл яғни,Қазақстанға керек болған жағдайда ресми көмек беретін болады."
А – accompany.
"Ілесіп жүру, добалардың барлығын бірлесіп, іске асыратын болады."
D деген – drive.
Мемлекеттер қарым-қатынастарының арасында тиісті тетіктерді қолдана отырып дамыту деген сөз.
Бүгінде Оңтүстік Корея жаһандық ауқымдағы нағыз экономикалық және технологиялық локомотивке айналды.
Бұл жөнінде Президент кеңейтілген құрамда келіссөз жүргізу барысында айтты.
"Жасыратыны жоқ, қазір әлемге әйгілі корей корпорациялары халықаралық аренада елдің негізгі жаһандық мемлекет ретіндегі позициясын ілгерілетуге елеулі үлес қосып келеді."
"Сондықтан да технологиясы мықты дамыған елмен әріптестікті дамытып, оны жаңа деңгейге көтеру Қазақстан үшін ұтымды болмақ."
"Қасым-Жомарт Тоқаев,Қазақстан РеспубликасыныңПрезиденті: - Сіздің сапарыңыз арадағы достық қатынасты одан әрі берік нығайтуға зор мүмкіндік береді."
*** Сеул – Қазақстанның Азия-Тынық мұхиты аймағындағы маңызды стратегиялық серіктестерінің бірі.
Корея сыртқы сауда айналымы бойынша төртінші орында.
"Екі ел парламентаралық, үкіметаралық, ведомствоаралық деңгейде және басқа да түрлі салаларда ықпалдастық орнатқан."
Іскерлік кеңес пен Сауда-экономикалық және ғылыми-техникалық ынтымақтастық жөніндегі үкіметаралық комиссия табысты жұмыс істеп жатыр.
Корея Республикасы өзінің басты стратегиялық серіктесі – Қазақстанмен бірге жарқын және кемел келешекке қатар қадам басуға ниетті.
Бұны келіссөз барысында осы елдің көшбасшысы айтты.
"Риат Шони, тілші: -Корея Президенті Қазақстанға үлкен делегациямен келді."
Оның құрамында 60-тан астам компанияның өкілдері бар.
Осыдан-ақ тараптар экономиканың сан-саласындағы әріптестік аясын кеңейтуге мүдделі екенін ұғынуға болады.
"Энергетика, өнеркәсіп, машина жасау, цифрландыру, білім беру және денсаулық сақтау."
"Корея тарапы осы сынды сан салаға инвестиция құйып, ауқымды жобаларды жүзеге асыруға ниетті."
"Мәселен, Samsung Electronics компаниясы елімізде тұрмыстық техника шығаратын өндіріс ашуды көздеп отыр."
"Қасым-Жомарт Тоқаев,Қазақстан РеспубликасыныңПрезиденті: - Біз Президент Юн Сок Ёль мырзамен жан-жақты ынтымақтастықты нығайтуға келістік.Әсіресе, инфрақұрылым, өндіріс, қаржы, энергетика, экология, автомобиль мен аэроғарыш өнеркәсібі, IT, цифрландыру және басқа да салаларға басымдық беріп отырмыз."
Қазір Doosan Enerbility компаниясы Түркістанда бу-газ қондырғысы арқылы жұмыс істейтін электр станциясын салып жатыр.
Сонымен қатар Samsung Electronics компаниясы елімізде тұрмыстық техника шығаратын өндіріс ашуға ниет білдірді.
Біз мұндай бастаманы барынша қолдаймыз.
Сондай-ақ GL Ralpha компаниясы Астанада биофармацевтика зауытын салуды жоспарлап отыр.
"Бұдан бөлек, банк секторында да өзгерістер болады."
Бұл бағытта тараптар банктік қадағалау саласындағы өзара түсіністік туралы меморандумға қол қойды.
Бұл құжат аясында инвестициялар қауіпсіздігін бақылаудың тәртібі реттелмек.
Тағы Президент еліміздегі корейлік BNK Finance Kazakhstan микроқаржы ұйымын екінші деңгейдегі банкке айналдыру туралы шешімді қолдайтындығын айтты.
Бұдан өзге ғылым және білім саласында да ынтымақтастық аясы кеңей түседі.
"Қасым-Жомарт Тоқаев,Қазақстан РеспубликасыныңПрезиденті: - Қазіргі таңда Кореяның жоғары оқу орындарында мыңнан астам қазақ жастары білім алып жатыр.Өздеріңізге мәлім, Қазақстан техникалық мамандар даярлау мәселесіне ерекше көңіл бөледі."
Бұған кореялық әріптестеріміз қолдау көрсетіп отыр.
Елдеріміз ғылым және технология саласындағы ынтымақтастықты дамыта түсуге келісті.
Осыған орай Түркістанда Кореяның Усонг университетінің филиалын ашу мәселесі пысықталады.
Тағы қазақстандық зерттеушілер Кореяның ең мықты деген университеттері мен зертханаларында оқуға және тағылымдамадан өтуге мүмкіндік алды.
Ғылым мен жоғары білім саласындағы сүйінші жаңалық бұл ғана емес.
"Саясат Нұрбек, ҚР Ғылым және жоғары білім министрі: - Сүйіншімен бөліскім келеді."
"Біріншісі, кеше мен өзімнің әріптесіммен KAIST университетімен меморандумға қол қойдық."
Енді сол университеттің көмегімен Қазақстанда Кайст Қазақстанға мықты зерттеуші университет пайда болады.
Ең көне олардың технологиялық университеттері Қызылордада Қорқыт ата университетінің негізінде бірінші жасанды интеллект мектебі ашылады.
"Киберқауіпсіздік, жасанды интеллект және компьютерлік инженерия үш бағдарламамен бастаймыз биыл."
Студенттер кәріс және ағылшын тілінде оқиды.
Өнеркәсіп саласында да жаңашылдық бар.
Кореяның KIGAM геологиялық  зерттеулер институты қазір елде сирек металдарды іздеу бойынша барлау жұмыстарын жүргізіп жатыр.
Былтыр олар Шығыс Қазақстанда литийдің қоры бар екендігін анықтаған еді.
"Қанат Шарлапаев, ҚР Өнеркәсіп және құрылыс министрі: - Литий қазіргі таңда геологиялық барлау жүргізіліп жатыр."
Осы жұмысты аяқтағаннан кейін литийді Қазақстанда өндіруге мүмкіндік береді.
Қазіргі таңда бұндай өндіріс Қазақстанда жоқ.
Жалпы бүгінгі келіссөздер қорытындысы бойынша тараптар 11 маңызды құжатқа қол қойды.
Кездесу соңында қазақ басшысы Юн Сок Ёльдің Қазақстанға жасаған алғашқы мемлекеттік сапарын тарихи оқиға деп бағалады.
"Юн Сок Ёль, Корея Республикасының Президенті: - Қазақстан Президентімен келіссөздер барысында дипломатиялық қарым-қатынас орнаған уақыттан бері қарқынды дамып келе жатқан екі ел арасындағы ықпалдастық мәселелерін кеңінен талқыладық.Сонымен қатар Қазақстан мен Кореяның стратегиялық серіктестігінің тиімділігін арттыра түсуге уағдаластық."
"Бүгінгі сапар аясында электр энергетикасы, маңызды минералдарды жеткізу салалары бойынша бірқатар келісімге қол жеткіздік."
Сонымен қатар бүгін Қасым-Жомарт Тоқаев K-Silk Road тұжырымдамасын қолдайтындығын жеткізді.
"Айта кету керек, Корея мен Орталық Азия бестігінің алғашқы саммитті келесі жылы Сеулде өтеді."
"Бүгінгі келіссөз соңында Президент екі елдің халықаралық деңгейдегі көптеген мәселелерге қатысты ұстанымы ұқсас екенін атап өтіп, әлемдегі геосаяси қайшылықтардың шешілуіне қос мемлекет орта державалар ретінде өз үлестерін қоса алатынын мәлімдеді."
"Авторлары: Риат Шони, Ерлан Наурызбаев және Алмас Омарғалиев, ПТРК"
Екіжақты келіссөздерден кейін Мемлекет басшысы мен Корея Республикасының Президенті бұқаралық ақпарат құралдарының өкілдері үшін бірлескен мәлімдеме жасады.
"Қасым-Жомарт Тоқаев, ең алдымен, шақыруын қабыл алып, сапармен келгені үшін Президент Юн Сок Ёльге шынайы ризашылығын білдірді және бұл күнді қазақ-корей достығы жылнамасындағы айтулы оқиға деуге толық негіз бар екенін айтты."
t.me/aqorda_resmi
Келіссөздер қорытындысы бойынша Қазақстан мен Корея басшылары Бірлескен мәлімдеме жасады.
Екі елдің ресми делегация мүшелері мынадай құжаттарға қол қойды: 1.
Энергетика саласын дамыту бағытындағы ынтымақтастық туралы келісім; 2.
Мұнай-газ және мұнай химиясы саласындағы ынтымақтастық туралы келісім; 3.
"Қазақстан Республикасының Энергетика министрлігі мен Корея Республикасының Сауда, өнеркәсіп және энергетика министрлігі арасындағы электр энергетикасы саласындағы жан-жақты ынтымақтастық жөніндегі өзара түсіністік туралы меморандум; 4."
"Қазақстан Республикасының Өнеркәсіп және құрылыс министрлігі мен Корея Республикасының Сауда, өнеркәсіп және энергетика министрлігі арасындағы маңызды минералдар мен металдар саласындағы жан-жақты ынтымақтастық туралы меморандум; 5."
Қазақстан Республикасының Ұлттық экономика министрлігі мен Корея Республикасының Экономика және қаржы министрлігі арасындағы білім алмасу және даму саласындағы ынтымақтастық мәселелері жөніндегі өзара түсіністік туралы меморандум; 6.
Қазақстан Республикасының Ғылым және жоғары білім министрлігі мен Корея Республикасының Ғылым және ақпараттық-коммуникациялық технологиялар министрлігі арасындағы ғылым және технологиялар саласындағы ынтымақтастық бойынша өзара түсіністік туралы меморандум; 7.
Қазақстан Республикасының Экология және табиғи ресурстар министрлігі мен Корея Республикасының орман шаруашылығы қызметі арасындағы орман шаруашылығы саласындағы ынтымақтастық жөніндегі өзара түсіністік туралы меморандум; 8.
Қазақстан Республикасының Мемлекеттік қызмет істері агенттігі мен Корея Республикасының Персоналды басқару министрлігі арасындағы мемлекеттік қызметтегі персоналды басқару туралы өзара түсіністік туралы меморандум; 9.
Қазақстан Республикасының Еңбек және халықты әлеуметтік қорғау министрлігі мен Корея Республикасының Жұмыспен қамту және еңбек министрлігі арасындағы жұмыспен қамту және еңбек саласындағы өзара түсіністік туралы меморандум; 10.
Қазақстан Республикасының Қаржы нарығын реттеу және дамыту агенттігі мен Корея Республикасының Қаржылық қызметтер жөніндегі комиссиясы және Корея Республикасының Қаржылық қадағалау қызметі арасындағы банктерді қадағалау саласындағы өзара түсіністік туралы меморандум; 11.
Қазақстан Республикасының Экология және табиғи ресурстар министрлігі мен Корея Республикасының Қоршаған орта министрлігі арасындағы Париж келісімінің 6-бабы бойынша ынтымақтастық туралы өзара түсіністік туралы меморандум.
t.me/aqorda_resmi
"Екі ел делегацияларының қатысуымен өткен келіссөз барысында Мемлекет басшысы Қасым-Жомарт Тоқаев Президент Юн Сок Ёльдің Қазақстанға жасаған алғашқы мемлекеттік сапарын тарихи оқиға деп бағалады, деп хабарлайды Ақорданың баспасөз қызметі."
"Сондай-ақ бүгінгі келіссөздер қазақ-корей ықпалдастығының аясын кеңейтіп, екіжақты байланысты жаңа белеске көтеретінін айтты."
"Қазақстан Президентінің пікірінше, Оңтүстік Корея жаһандық ауқымдағы нағыз экономикалық және технологиялық локомотивке айналды."
Ал әлемге әйгілі корей корпорациялары халықаралық аренада елдің «негізгі жаһандық мемлекет» ретіндегі позициясын ілгерілетуге елеулі үлес қосып келеді.
Сонымен қатар Қасым-Жомарт Тоқаев екіжақты қатынастарды дамыту мәселелеріне тоқталды.
"Оның айтуынша, Сеул – Қазақстанның Азия-Тынық мұхиты аймағындағы маңызды стратегиялық серіктестерінің бірі."
Корея сыртқы сауда айналымы бойынша төртінші орында және еліміздегі ең ірі шетелдік инвесторлардың ондығына кіреді.
"Мемлекет басшысы Қазақстан мен Кореяның отыз жылдан астам уақыт ішінде жоғары деңгейдегі саяси диалогқа қол жеткізгенін, табысты экономикалық ынтымақтастықты және берік гуманитарлық байланыстарды жолға қойғанын атап өтті."
"Екі ел парламентаралық, үкіметаралық, ведомствоаралық деңгейде және басқа да түрлі салаларда ықпалдастық орнатқан."
Іскерлік кеңес пен Сауда-экономикалық және ғылыми-техникалық ынтымақтастық жөніндегі үкіметаралық комиссия табысты жұмыс істеп жатыр.
Қасым-Жомарт Тоқаев екі ел кәсіпкерлері арасындағы тығыз қарым-қатынасты жолға қою ісінде тұрақты байланыстар аса маңызды рөл атқаратынына тоқталды.
Сондай-ақ Қазақстанда Оңтүстік Кореяның капиталы бар 700-ден астам компания жемісті жұмыс істеп жатқанын ерекше атап өтті.
"Бұдан бөлек, тараптар мәдени-гуманитарлық байланыстарды дамыту мәселесіне назар аударды."
"Президент Юн Сок Ёль қазақ жерінде құрмет көрсеткені үшін Мемлекет басшысына алғыс айтып, биыл Корея Республикасы мен Қазақстан арасында стратегиялық серіктестік орнағанына 15 жыл толғанын атап өтті."
"Келіссөз барысында энергетика, инфрақұрылым, өнеркәсіп, машина жасау, сауда, көлік-логистика, цифрландыру, аэроғарыш өнеркәсібі, қаржы секторы, білім беру, денсаулық сақтау, фармацевтика, туризм, мәдениет, экология және басқа да салалардағы екіжақты ықпалдастықтың перспективалары талқыланды."
Кездесу соңында Президент Қасым-Жомарт Тоқаев мазмұнды және конструктивті келіссөз жүргізгені үшін корей тарапына ризашылық білдірді.
"Қасым-Жомарт Тоқаев өзінің шақыруын қабыл алып, елімізге сапармен келгені үшін кореялық әріптесіне алғыс айтты, деп хабарлайды Ақорданың баспасөз қызметі."
"Сондай-ақ мұны екі ел арасындағы ынтымақтастықты нығайтуға деген шынайы ниеттің айқын көрінісі деп бағалайтынын жеткізді, деп хабарлайды Ақорданың баспасөз қызметі."
«Ақорда» резиденциясында Қазақстанға мемлекеттік сапармен келген Корея Республикасының Президенті Юн Сок Ёльді салтанатты түрде қарсы алу рәсімі өтті.
Қасым-Жомарт Тоқаев пен Юн Сок Ёль бір-біріне ресми делегация мүшелерін таныстырды.
"Құрмет қарауылының бастығы президенттерге рапорт беріп, екі мемлекеттің әнұрандары шырқалды."
Салтанатты рәсімнен кейін мемлекеттер басшылары келіссөз залына барды.
@aqorda_resmi
Қазақстанға мемлекеттік сапармен Оңтүстік Корея президенті келді.
Юн Сок Ёльді елорда әуежайында премьер-министр Олжас Бектенов қарсы алды.
"Айта кету керек, бұл Оңтүстік Корея президентінің Қазақстанға алғаш рет келуі."
"Юн Сок Ёль 2022 жылы саяси додада жеңіске жетіп, мемлекет басшысы атанған."
"Былтыр екі ел президенттері Нью-Йоркте БҰҰ Бас Ассамблеясының алаңында жолығып, екіжақты келіссөз жүргізген болатын."
"Енді міне әріптестік аясын кеңейтіп, бірқатар бастаманы терең талқылау үшін Оңтүстік Корея Президенті Қазақстанға мемлекеттік сапармен келді."
Делегация құрамы да ауқымды.
Президентпен 60-тан астам корей компаниясының өкілдері келген.
Оңтүстік Корея Қазақстан экономикасы үшін жетекші 5 инвестордың бірі екенін де атап өткен жөн.
Бұл елден 10 млрд долларға жуық инвестиция тартылған.
Қазір ел аумағында корей капиталы бар 700-ден астам компания жұмыс істейді.
Президентке елімізде «Атлетико Мадрид» футбол академиясын ашу жобасы таныстырылды.
"Қасым-Жомарт Тоқаев испаниялық клубтың футбол әлеміндегі беделі зор екенін атап өтіп, Қазақстанда спорттың осы түрін дамытуға және тәжірибе алмасуға қызығушылық танытқаны үшін Энрике Сересо Торреске алғыс білдірді."
"Мемлекет басшысының айтуынша, Қазақстанда футболды дамытуға айрықша назар аударылады."
"Қазір еліміздегі спорт мектептерінде, футбол секцияларында 40 мыңға жуық бала жаттығады."
"Сондай-ақ инфрақұрылым жақсартылып, жаңа стадиондар салынуда."
Қасым-Жомарт Тоқаев футболды дамытуға бағытталған бұл бастамаға мемлекет жан-жақты қолдау көрсетуге дайын екенін айтты.
Өз кезегінде Энрике Сересо Торрес «Атлетико Мадрид» футбол академиясы әлемнің көптеген елінде ашылғанын жеткізді.
"Академияда дарынды футболшыларды тәрбиелеумен қатар оларды әлемдік футбол лигаларына шығару үшін үздік тәжірибелерді енгізуге, жаттықтырушылар мен тәлімгерлердің біліктілігін арттыруға мән беріледі."
"«Атлетико Мадрид» футбол академиясы Алматы облысы, Талғар қаласындағы «Akbulak» олимпиада орталығының базасында құрылмақ."
Кездесу соңында Энрике Сересо Торрес Қасым-Жомарт Тоқаевқа «Атлетико Мадрид» ойыншыларының қолтаңбасы қойылған жейде сыйлады.
"Президент Қасым-Жомарт Тоқаев Нарендра Модиді Үндістан Республикасының Премьер-министрі болып қайта сайлануымен құттықтады, деп хабарлайды Ақорданың баспасөз қызметі."
Мемлекет басшысы осындай аса жоғары лауазымға қайта сайлану Нарендра Модидің көреген саясатына деген Үндістан халқының берік сенімі мен қолдауының дәлелі екенін атап өтті.
"Қасым-Жомарт Тоқаев Нарендра Модидің барлық игі бастамасына табыс, ал достас Үндістан халқына бақ-береке тіледі."
"Мемлекет басшысы ҰҚШҰ Бас хатшысы Иманғали Тасмағамбетовті қабылдады, деп хабарлайды Ақорданың баспасөз қызметі."
Кездесуде Ұйымның Қазақстан төрағалығы кезеңіндегі негізгі міндеттерін жүзеге асыру мәселелері талқыланды.
Қасым-Жомарт Тоқаев ҰҚШҰ-ның жарғылық жұмысында Ұйымға мүше барлық мемлекет үшін анағұрлым өзекті әрі сұранысқа ие бағыттарға назар аудару қажет екенін атап өтті.
"Оның пікірінше, терроризм, есірткі мен қарудың заңсыз айналымы, ақпараттық саладағы қылмыс секілді сын-қатерлерге қарсы күрес мәселесіне айрықша мән берген жөн."
Сонымен қатар Президент өңірлік қауіпсіздікті нығайту мақсатында басқа да халықаралық құрылымдармен конструктивті ынтымақтастықты жолға қою маңызды екенін айтты.
Иманғали Тасмағамбетов ҰҚШҰ Ұжымдық қауіпсіздік кеңесінің былтыр қараша айында өткен сессиясында Қазақстанның бастамасымен қабылданған Іс-шаралар жоспарының орындалу барысы жөнінде мәлімет берді.
Сонымен қатар кездесуде ҰҚШҰ Ұжымдық қауіпсіздік кеңесінің кезекті сессиясына және еліміздің аумағында өтетін оқу-жаттығу жиындарына дайындық мәселесі қарастырылды.
Мемлекет басшысы Конго Республикасы Президентінің стратегиялық мәселелер және халықаралық ынтымақтастық жөніндегі жеке өкілі Франсуаза Жолиді қабылдады.
"2024 жылғы 10 маусым Президент Қасым-Жомарт Тоқаев Франсуаза Жолиге ілтипат білдіре отырып, оның бұл сапары Қазақстан мен Конго Республикасы арасындағы өзара тиімді байланыстарды дамытуға деген шынайы ниеттің белгісі саналатынын атап өтті."
"Мемлекет басшысы биыл елдеріміз дипломатиялық қатынастардың 25 жылдығын атап өтетініне тоқталып, Конго Республикасымен ықпалдастықты нығайтуға дайын екенін айтты."
"Өз кезегінде Франсуаза Жоли құрмет көрсеткені үшін Қасым-Жомарт Тоқаевқа алғыс білдіріп, Президент Дени Сассу-Нгессоның ізгі тілегін жеткізді."
"Кездесуде Конго Республикасы Президентінің Қазақстанға жасайтын алдағы сапарына қатысты мәселелер, сондай-ақ екіжақты ынтымақтастықтың перспективті бағыттары талқыланды."
Қара алтын мен жаңа алтынға бай елде қатардағы жұмысшы қат болып барады.
Жыл өте жағдай қиындай береді дейді мамандар.
"Еңбек ресурстарын дамыту орталығының сарапшылары алдағы 7 жылда жалпы сұраныс анау-мынау емес 2,2 миллион адамға жетеді деп болжап отыр."
"Сөйтіп, бізге нақты қандай қол күші керек?"
Елдегі жұмысшы кадрлардың жетіспеушілігі жайында аз айтылып жүрген жоқ.
"Десе де қоғамдық қызмет секторы, тауар тарату және тасымалдау, өнеркәсіп пен бизнес қызметтері саласында мамандар әлі де тапшы."
Халық саны өсіп жатқандықтан жалдамалы жұмысшыларға деген сұраныс жылдап арта бермек.
"Аяшев Қайырбек, Еңбек ресурстарын дамыту орталығы болжау және зерттеулер басқармасының басшысы: - Халық көп болғаннан кейін бізде дүкендер де көп, дүкендер көп болғаннан кейін сатушылар да көп қажет."
"Тағы да үлкен санат бұл жүргізушілер, бізде халық көбейген сайын автобустар да көбейеді, жүк көлігі де көбейеді, жеке көліктер де көбейеді, таксилер де көбейіп жатыр."
Сондықтан жүргізушілерге де үлкен сұраныс байқалады.
Тіпті ауылдағы трактористерге де сұраныс жоғары.
"Еңбек биржасының мәліметтеріне сүйенсек, елге оқытушылар, медицина қыщметкерлері, есепшілер, күзетшілер, тәрбиешілер, инкассаторлар, аспаздар аса қажет екен."
Ал еңбек мобильділігі орталығының порталында 4 мыңнан астам жұмыс беруші тіркелген.
Олардың талабына сәйкес орталық та қажет кадрмен қамтуға тырысады.
"Бағила Орымбетова, Астана қаласы еңбек мобильділігі орталығының басшысы: - Жастарды жұмысқа орналастыру бойынша жастар практикасы, алғашқы жұмыс орны бағдарламалары бойынша жұмысқа орналастырылып жатыр."
"Елуден асқан азаматтарға күміс жас жобасы, әлеуметтік жұмыс орындары, қоғамдық жұмыс орындары."
Өз мамандығымен жұмыс таппай ұзақ жүріп қалған кісілерге қайта даярлау курстары да ұйымдастырылған.
"Сондай курстардың бірінен 47 жастағы Бақыт Төлеуханқызы да өтіп, жаңа саланы игеріп, қоғамға қажет қызметке кіріспек."
"Бақыт Жұмаділова, Астана қаласының тұрғыны: - Мен әскери қызметте жүріп, бір өзімнің хоббиімді жасай алмай жүретінмін."
Қолымнан келмейтін еді тігін тігу.
Бірақ өте қызығатынмын.
Қазір мына жерде тігін тігу өнерін үйретеді дейді.
"Тігін курсын өтсем, жұмыс  бірден қамтамасыз етеміз деді ғой."
"Сонысы ұнады, мен жұмыс іздемеймін, қиналмаймын да."
Содан кейін енді ары қарай мүмуін өзімнің ательемді ашатын шығармын.
"Болжам бойынша алдағы 7 жылда Астана, Алматы, Шымкент қалаларында  жалдамалы жұмысшыларға деген қажеттілік 295-тен 574 мың адамға дейін артпақ."
Бұл жалпы республикалық көрсеткіштің 25-26 пайызын құрайды.
"Мөлдір Молдағали, Мерей Талап"
"Астанада түнгі автобустар жүре бастайды, деп хабарлайды24kz."
Қоғамдық көлік қозғалысына жауапты компания бүгіннен бастап түнгі бағдар қосылатынын хабарлады.
"Атап айтқанда нөмірі №201, №202, №203 автобустар түнгі 00.00-ден бастап таңғы 06.00-ге дейін қатынайды."
"Біріншісі Теміржол вокзалынан «Пригородный» тұрғын алабына дейін, екіншісі «Отау» шағын ауданынан «Жағалау» ауданына дейін, үшіншісі «Көктал 1» тұрғын алабынан «Нұрлыжол» теміржол вокзалына дейін жүреді."
Жол жүру құны күндізгі автобустардағыдай 90 теңге болады.
"Президент Қасым-Жомарт Тоқаевқа Үкіметтің су тасқыны салдарын жою және зардап шеккен азаматтарға көмек көрсету үшін атқарып жатқан жұмыстары жөнінде мәлімет берілді, деп хабарлайды Ақорданың баспасөз қызметі."
Премьер-Министрдің орынбасары бүгінде 64 мыңнан астам адам өз үйлеріне оралғанын айтты.
Эвакуациялық пункттерде тұрғындарға қажетті көмек көрсетілуде.
"Табиғат апаты кезінде жалпы 11 998 тұрғын үйді, 5359 саяжай құрылысын су басқан."
"Қанат Бозымбаевтың айтуынша, зардап шеккен өңірлерде 16715 үй тексеруден өткен."
Оның ішінде 15 464 нысанды бағалау жұмыстары аяқталған.
"Бағалау нәтижесі бойынша 9903 үйді жөндеуге болады, ал 6875 үй қалпына келтіруге жарамсыз деп танылды."
"Жарамсыз үйлердің орнына нарықтан 4525 үй мен пәтер сатып алу, сондай-ақ типтік жобамен 2350 үй салу жоспарланып отыр."
Бүгінде нарықтан 1814 пәтер мен үй сатып алу үшін келісімшарттар жасалған.
Зардап шеккен аймақтардағы 841 отбасы бұрынғы бұзылған үйлерінің орнына жаңа баспанаға қоныстанды.
"Қазіргі уақытта 4521 отбасы үйлерін жөндеу және қалпына келтіру мақсатында 57,4 миллиард теңге көлемінде өтемақы алды."
"Жалпы, тұрғын үйлерді қалпына келтіруге 237 миллиард теңге қажет."
Сонымен қатар Мемлекет басшысына бірреттік төлемдерді төлеу үшін Үкімет тарапынан қабылданып жатқан шаралар жөнінде баяндалды.
2024 жылғы 6 маусымдағы жағдай бойынша 31642 отбасы 100 АЕК мөлшерінде бірреттік төлемақы алды (барлығы 32440 отбасыдан өтініш түсті).
Оған жұмсалған қаржы сомасы 11 миллиард теңгеден асады.
"Бұл бағыттағы жұмыстар Қарағанды, Павлодар, Ақмола, Абай, Ұлытау облыстарында толық аяқталды."
"Ал Ақтөбе, Батыс Қазақстан, Солтүстік Қазақстан, Қостанай, Атырау облыстарында төлем беру жалғасып жатыр."
Бүлінген дүние-мүлікке жүргізілген бағалау ісі аяқталғаннан кейін зардап шеккен тұрғындарға ең қажетті заттар сатып алу үшін 150 АЕК-ке дейінгі мөлшерде қосымша өтемақы төленеді (5489 отбасы 4 миллиард теңге көлемінде өтемақы алды).
Зардап шеккен бизнеске келтірілген залалды өтеу жұмыстары басталды.
"Қазіргі уақытта өңірлік комиссиялар шағын және орта бизнес субъектілерінің жалпы сомасы шамамен 377 миллион теңге болатын 34 өтінімін қарап, мақұлдады."
"Кездесу соңында Мемлекет басшысы зардап шеккен тұрғын үйлерді бағалау, техникалық тексеру жүргізу ісін жеделдетуді, сондай-ақ оларды салу мерзімі мен құрылыс сапасын бақылауға алуды тапсырды."
"Мемлекет басшысы Қасым-Жомарт Тоқаев елордадағы Ұлттық музейге арнайы барып, отандық және әлемдік бейнелеу өнері туындыларының көрмесімен танысты, деп хабарлайды Ақорданың баспасөз қызметі."
"Президентке өнертанушы Ольга Батурина қазақстандық талантты қылқалам шеберлерінің туындылары жинақталған «Дала кескіндемесі: рәміздер, бояулар, бейнелер» атты көрмені таныстырды."
Сонымен қатар Қасым-Жомарт Тоқаевқа әйгілі италиялық суретші Леонардо да Винчидің «Әдемі ханшайым» (La bella principessa) картинасының түпнұсқасы көрсетілді.
Танымал туындының көрмесі Ұлттық музейдің 10 жылдығына орай Италияның «Scripta Maneant» баспасымен бірлесе ұйымдастырылған.
Жоғары Ренессанс дәуіріне жататын бұл құнды жәдігер Еуропадан тысқары жерге алғаш рет шығарылып отыр.
"Көрме еліміздің Мәдениет және ақпарат министрлігінің, Италияның Қазақстандағы елшілігінің және Италия мәдениет институтының қолдауымен өтіп жатыр."
Елорда тұрғындары мен қонақтары Леонардо да Винчидің осынау бірегей туындысын 4 тамызға дейін тамашалай алады.
"Президент Қасым-Жомарт Тоқаев XVI Карл Густавты Швеция Корольдігінің Ұлттық күнімен құттықтады, деп хабарлайды Ақорданың баспасөз қызметі."
Тамызда елордада Ұлттық ғылыми онкология орталығының жаңа корпусы ашылады.
Мұнда жыл сайын 6 мың науқас ем-дом қабылдай алады.
Бұл туралы бүгін Президенттің елордадағы бірқатар әлеуметтік маңызды нысандарды аралау кезінде белгілі болды.
Қасым-Жомарт Тоқаев Sana Sport кешені мен Ұлттық шұғыл медицинаны үйлестіру орталығының да жұмысымен танысты.
Бұл Есілдің оң жағалауында биыл ғана ашылған Sana Sport кешені.
10 мың шаршы метр аумақты алып жатқан ғимаратта 4 мыңнан астам баланың қосымша білім алуына жағдай жасалған.
"Мұнда спорт, шығармашылық, білім бағыттары бойынша 29 үйірме жұмыс істейді."
Бүгін Мемлекет басшысы Қасым-Жомарт Тоқаев орталықтың жұмысымен танысу үшін ат басын арнайы бұрды.
"Абзал Сағымбаев, ""Damu Development Group"" консорциумының құрылтайшысы: - Разрешите доложить вам о нашем новом объекте Sana Sport."
29 секции.
80 процентов спортивный.
"Кешенде Президентке ""Damu Development Group"" консорциумы жүзеге асырып жатқан әлеуметтік жобалар жөнінде мәлімет берілді."
Тағы SANA Sport кешені аумағындағы саябақты қайта жаңғырту жоспары да таныстырылды.
"Айта кету керек, бұл компания былтыр елорданың сол жағында «SANA» оқушылар сарайын да тұрғызған болатын."
Енді міне Астананың оң жағалауында тұратын жеткіншектер үшін де заманауи орталық ашылды.
"Кешен елордалық Aru-Astana волейбол командасы, Astana Tigers баскетбол клубы мен үстел теннисінен жастар құрамасының негізгі аренасы."
"Орталықты аралаған Президент теннисшілермен де кездесіп, естелікке өзінің қолтаңбасын қалдырды."
"Бұдан бөлек жастар кешенде робототехника, сурет салу, музыка және би бағыттары бойынша шығармашылық үйірмелерге де бара алады."
"Президент бүгін жас шахматшылармен де кездесіп, өзінің ізгі тілегін білдірді."
"Қасым-Жомарт Тоқаев, Қазақстан Республикасының Президенті: - Молодцы."
Поздравляю тебя.
"А ты чемпионка мира, да?"
Сондай-ақ бүгін Президент Ұлттық ғылыми онкология орталығындағы жаңа корпустың құрылысымен де танысты.
Нысан тамыз айында пайдалануға беріледі деп жоспарланған.
Ғимараттың жалпы ауданы 58 мың шаршы метрден асады.
Мұндағы стационар 210 төсек-орынға есептелген.
Жыл сайын 6 мың науқасқа қызмет көрсете алады.
Жаңа корпус ашылғаннан кейін бұл орталық онкологиялық көмек көрсету бойынша интеграцияланған модель құру ісінде ұлттық үйлестірушіге айналады.
Аталған бастамада денсаулық сақтау жүйесіндегі осы бағытағы ауруларды емдеуге мамандандырылған барлық мекеме қамтылады.
"Бұдан бөлек стационарда бас және мойын онкологиясы, онкоурология, маммология, онкогинекология орталықтарын ашу қарастырылған."
"Ұжым қызметкерлерімен кездескен Президент әлемде мұндай емдеу мекемелері аз екендігін жеткізіп, бұл біздің аймақтағы медициналық тәжірибе мен ғылымды ұштастыратын озық мекеме болатынын айтты."
"Қасым-Жомарт Тоқаев, Қазақстан Республикасының Президенті: - Жаңа емхана құтты болсын."
Керемет екен.
Мен қазір бәрін көрдім.
Озық жабдықтармен қамтылған.
Осындай мекеме дүние жүзінде өте аз.
Сондықтан бәрі құтты болсын.
Жұмыстарыңыз осы жерде табысты болсын.
Денсаулық сақтау саласының тағы бір маңызды мекемесі Ұлттық шұғыл медицинаны үйлестіру орталығы.
Мемлекет басшысы осы мекеменің де жұмысымен танысты.
"Бұл орталық медициналық авиация және жедел жәрдем қызметтерінің, науқастарды қабылдау бөлмелерінің жұмысын үйлестіреді."
Кешенде 250 орындық стационар бар.
Орталықта Президентке мобильді компьютерлік томограф және OR-1 жүйесімен жабдықталған операция залдары көрсетілді.
"Ұжымымен кездескен Қасым-Жомарт Тоқаев мамандардың табыс тілеп, орталыққа реанимобиль сыйлады."
"Қасым-Жомарт Тоқаев, Қазақстан Республикасының Президенті: - Осы аймақта мұндай мекемелер жоқ."
Шын мәнінде бірегей деп айтуға болады.
Сондықтан баршаңызды құттықтаймын.
Үлкен жетістік.
Жұмыстарыңыз табысты бола берсін.
"Мұндай мекеме Қазақстан үшін, жалпы халқымыз үшін өте қажет."
Сондықтан біздің медицинамыздың үлкен жетістігі деп айтуға болады.
Жалпы бұл мекемеде 29 бағыт бойынша емдеу ісін жүргізетін 9 клиникалық департамент құру жоспарланған.
Мұнда жылына 18 мыңнан астам науқас емделе алады.
Риат Шони
"Қасым-Жомарт Тоқаев 13 жастағы Айарумен кездесіп, жеткіншектің бала арманын орындады."
"Ол кішкентайынан Президентпен жүздесіп, қолтаңбасын алуды аңсаған екен."
Сол үшін Мемлекет басшысына хат жазыпты.
"Араға ай салмай, жауап келді."
"- Құрметті Президент, менің арманым Сізбен кездесіп, Өзіңіздің қолтаңбаңызды алу."
Бұл мен үшін үлкен бақыт!
"- Сіздің шахматқа деген ерекше махабатыңызды, әрдайым осы саланы қолдап жүретініңізді де білемін."
Өзімнің шахматқа деген болашақ жоспарларым туралы Сізге баяндап бергім келеді.
"Мен де шахматта жетістікке жетіп жүрген әпкелерім сияқты қанатым талмай еңбек етіп, Елімнің намысын ары қарай қорғап, мәртебесін биіктете беремін!"
Қазақ елінің туын әлі талай елде көкке көтеруге уәде беремін!
Сіздің де мені қолдайтыныңызға кәміл сенемін!
Бұл 13 жасар Айарудың Президентке жазған хатынан үзінді.
7 жасынан бері шахматпен айналысатын ол озық ойды талап ететін ойыннан әлемде қарсылас шақ келтірмей жүр.
"6 жылдың ішінде Азияны бағындырып, әлемнің 2 дүркін чемпионы атанды."
"Биыл Перудегі жаһандық жарысты жеңген соң, қуанышым ішіме сыймады дейді."
"Сөйтіп жетістігін Президентке жеткізіп, арманын баяндауға бекінген."
"Айару Алтынбек, қала тұрғыны: - Кішкентай кезімнен президентпен кездесу арманым болды."
"Теледидардан, жаңалықтардан көреміз."
"Сол кезде ойлайтынмын, кездескен күшті шығар деп."
"Содан кейін чемпион болған соң, анам екекуміз жазып көрейік, арманымыз орындалып қалар деп ойладық, арманым орындалды бүгін кездестім."
"Президенттің шахматты жақсы көретінін білемін, соны айтып мақтанайын деп едім."
"Өзім айтқым келді, автограф алғым келді."
"Әу баста бұл ой сағым болып көрінсе де, жеткіншектің қалауы орындалды."
Хатты 13 мамырда е-өтініш сайты арқылы жолдапты.
"Жауап көп күттірмеді, Президент ""Әке туралы ой-толғау"" кітабын тарту етіп, ішіне жеке қолтаңбасын қалдырды."
Оған қоса бағалы сыйлық табыстады.
"Айару Алтынбек, қала тұрғыны: - Өте бақытты болдым, кездесіп болған соң өз өзіме келе алмадым."
"Ол келген кезде Айару қайда, Айару қайда деп мені іздеп келді."
Мен өте қуанышты болдым.
Президент мені іздеп келгеніне.
"Президент өте қарапайым адам, бізді құттықтады, сөйлесті бізбен."
Сыйлықтарын берді.
Хатты жазуға Айарудың анасы көмектесіпті.
Бірақ жауап жылдам келеді деп күтпеген.
"Мемлекет басшысының кестесі тығыз болғандықтан, кездесуге шақыратынына да күдікпен қарағанын жасырмады."
"Индира Алтынбек, А. Алтынбектің анасы: - Біз олай ойлаған жоқпыз."
"Біз ойладық жазайық: болса болар, болмаса көреміз."
"Өскенде шақырып қалар өзі, чемпион бола берсең Президент өзі шақырады ғой."
Солай қызымды успокит еттім да.
"Болса жақсы, болмаса көңіліңді түсірме деп."
"Жоқ бірақ бір айға жетпей кері байланысқа шығып, сондай бақыттымыз."
Тосынсый жас қызға үлкен шабыт сыйлады.
Енді әрі қарай да ел үмітін ақтайтын азамат болуға ұмыталамын дейді ол.
"Осылайша, кішкене ғана мезірет, үлкен мақсаттарға жол ашты."
"Айару Алтынбек, қала тұрғыны: - Осыдан кейін одан да көп жұмыс істеп, көп еңбек етіп, әйелдер арасында әлем чемпионы болғым келеді."
Бұл Ақордаға жолданған мыңдаған хаттың бірі ғана.
"Тұрғындардан түскен әр өтінішті Қасым-Жомарт Тоқаев оқып, танысады."
Жауапсыз қалдырмайды.
Тіпті өрімдей қыздың өтініші де назардан тыс қалмады.
"Бекзат Аманов, Жандос Битабаров"
Президент елордадағы әлеуметтік нысандарды аралап көру барысында отбасылық SANA Sport орталығында болды.
Бұл туралы Ақорданың баспасөз қызметі хабарлайды.
"Мұнда спорт, шығармашылық, білім бағыттары бойынша 29 үйірме жұмыс істейді."
Сондай-ақ 29 жаттықтырушы және 25 жоғары білікті педагог еңбек етеді.
"Мемлекет басшысына «Damu Development Group» консорциумы жүзеге асырып жатқан әлеуметтік жобалар жөнінде мәлімет беріліп, SANA Sport кешені аумағындағы саябақты қайта жаңғырту жоспары таныстырылды."
"Қасым-Жомарт Тоқаев орталықтағы спорт залдарын, шығармашылық үйірме бөлмелері мен оқу кабинеттерін аралап көрді."
"Сонымен қатар үйірмеге шеберлік дәрісін өткізуге келген шахматтан екі дүркін әлем чемпионы Айару Алтынбекке сыйлық табыстап, сәттілік тіледі."
"Жас шахматшы бұған дейін Президентке хат жазып, кездесу жайында өтінішін жеткізген еді."
Бүгін жүздесудің сәті түсті.
Кешенде 4 мыңнан астам баланың қосымша білім алуына жағдай жасалған.
Әлеуметтік жағдайы төмен отбасынан шыққан жеткіншектердің үйірмелерге қатысуына «Мереке» қайырымдылық қоры қолдау көрсетеді.
"Президент Қасым-Жомарт Тоқаев Қатар Әмірі шейх Тәмим бен Хамад Әл Тәнимен телефон арқылы сөйлесті, деп хабарлайды Ақорданың баспасөз қызметі."
"Әңгімелесу барысында сауда-экономикалық, инвестициялық және мәдени-гуманитарлық салалардағы екіжақты ынтымақтастықтың жай-күйі мен даму перспективалары талқыланды."
Сондай-ақ Қазақстан Президентінің биыл ақпан айында Қатарға жасаған мемлекеттік сапары кезінде қол жеткізілген уағдаластықтарды тиімді жүзеге асыруға ерекше назар аударылды.
Қасым-Жомарт Тоқаев Қатар Әмірі Тәмим бен Хамад Әл Тәнимен ШЫҰ-ның Астанада өтетін алдағы саммиті барысында кездесуге ниетті екенін атап өтті.
"Бүгін елдігімізді айшықтап, мемлекеттігіміздің мәртебелі нышанына айналған рәміздер күні."
Мерейлі мезет Қазақстанның түкпір-түкпірінде салтанатты түрде аталып өтуде.
"Астана қаласында да көк туымыз көкке көтеріліп, әнұранымыз асқақтады."
"Жиынға Президент арнайы қатысып, қазақстандықтарды мерекемен құттықтады."
Қ. Тоқаев Мемлекеттік ту көтеру рәсіміне қатысты 4 маусым.
Қазақ үшін мерейлі әрі мәртебелі күн.
"Бүгін байтақ дала егемендігімізді айғақтап, біртұтастағымызды бейнелейтін рәміздер күнін тойлап жатыр."
Тәуелсіздігіміздің таңбасына айналған мереке бас қалада да сән-салтанатымен аталып өтті.
"«Атамекен» этно-мемориал кешенінде Мемлекеттік ту көтеру рәсімі өтіп, жиынға Президент Қасым-Жомарт Тоқаев қатысты."
"Әдеттегідей жиында ұлттық болмысымыз ұлықталып қана қоймай, жас сарбаздарға алғашқы шен тапсыру рәсімі де өтті."
"Мінберге шыққан Президент, алдымен, жұртшылықты айтулы күнмен құттықтап, бұл елдігімізді нығайта түсетін мерейлі мереке екеніне назар аударды."
"Қасым-Жомарт Тоқаев, Қазақстан Республикасының Президенті: – Осы мерекеге орай біз жаңа ғана еліміздің бас байрағын көтердік."
Көк туымыз әрдайым биікте желбірей берсін!
Туымызды тік ұстау – әр азаматтың перзенттік парызы.
Аспан түстес көк байрағымыз – біздің мақтанышымыз.
Байрағымыз аспандаған сайын ұлт мерейі асқақ болатыны түсінікті.
Қасым-Жомарт Тоқаев туды тәуелсіздігіміздің тұмары деді.
"Сондай-ақ Эверест шыңына шығып, тіпті ғарышқа жететін байрақты Париж Олимпиадасында спортшылар да тік ұстайтынына сенім білдірді."
"Қасым-Жомарт Тоқаев, Қазақстан Республикасының Президенті: – Батыр бабаларымыз ел тағдыры сынға түскен сәтте бір тудың түбінен табылған."
"Бірлігін бекем ұстаған, елі мен жерін қорғаған."
"Байтақ даланы көзінің қарашығындай сақтап, ұрпағына мирас еткен."
Сол аманатқа адал болу – ұрпақтың ұлы мұраты.
"Иә, біздің ел бейбітшілік жағында."
"Тиісінше, рәміздеріміз де татулықтың туына айналған."
Достық белгісі болған ұлттық нышандарымызды қастерлеу бізге міндет.
Президент жиында бір тудың астына жиналып атқарып жатқан істерді де жіпке тізді.
"Алда ауыр жол жатыр, бұл белес бірлікпен ғана еңсерілетіні айтпаса да түсінікті."
"Қасым-Жомарт Тоқаев, Қазақстан Республикасының Президенті: - Қазір бәріміз бір кісідей жұмылып, Әділетті Қазақстанды құрып жатырмыз."
Баршаға бірдей мүмкіндік беретін қоғам орната бастадық.
Аз уақыт ішінде ауқымды саяси реформа жасадық.
Жаңа экономикалық бағытымызды айқындадық.
"Сондай-ақ жас ұрпақтың сана-сезімін жаңғыртып, сапалы ұлт болуға бет бұрдық."
"Мұның бәрін жүзеге асырып, түбегейлі орнықтыру – оңай шаруа емес."
"Ол үшін, ең алдымен, ырысты ынтымақ керек."
Ал осы күні әскери шен тапсыру игі дәстүрге айналған.
"Мемлекет басшысы жас әскерилерге, атағын бермес бұрын оның абыройлы жүгін айтты."
"Яғни шенді алып қана қоймай, оған лайықты болу керек екенін ескертті."
"Қасым-Жомарт Тоқаев, Қазақстан Республикасының Президенті: - Өздеріңіз сияқты отаншыл әрі намысты ұландары бар Қазақстанның келешегі жарқын екені анық."
"Баршаңыз антқа адал болып, ел шебін қырағы қорғайсыздар деп сенемін."
Әскери шен алу – әр сарбаздың өміріндегі маңызды белес.
"Армия генералы Сағадат Нұрмағамбетов «Атақты алғаннан гөрі, оны арқалап жүрген қиын» деген."
Әйгілі қолбасшының бұл сөзі сіздерге зор жауапкершілік жүктейді.
Қазақ сарбазы деген атқа әрқашан лайық болыңыздар.
Салтанатты рәсімде жоғары әскери оқу орындарының 12 үздік түлегі Қазақстан Президенті – Қазақстан Республикасы Қарулы Күштерінің Жоғарғы Бас қолбасшысының қолынан офицерлік шен алды.
Алғашқы шенін мемлекет басшысынан алған лейтенанттың бірі - Александра Сорокина.
"Криминалистика бағытын таңдаған ару енді қылмыс істерін ашып, ел ішіндегі қауіпсіздікті сақтауға атсалысамын дейді."
Ал осынша ауыр міндеттің алдындағы мезірет үлкен сый болғанын жасырмады.
"Александра Сорокина, ҚР ІІМ Б.Бейсенов атындағы Қарағанды академиясының түлегі: - Ең алдымен қуаныш."
Содан кейін үлкен мәртебе мен үшін ол.
"Президент алдында сөз сөйлеп, Президенттің қолынан алғашқы арнайы шен алу."
"Бала кезімнен маған мамам көрсеткен заңға адал болу керек екенін, отанға патриот болу керек екенін."
Бала кезімнен армандадым сотрудник болуды.
Ата-аналар да мәре-сәре.
Олар баласының мерейлі мезетіне куә болу үшін елдің түкпір-түкпірінен жиналған.
Алғашқы шенді Қасым-Жомарт Тоқаев беретінін естігенде қуаныштарында шек болмағанын айтады.
"БЛИЦ - Білмеймін, сенерімізді-сенбесімізді."
Бүгінгі таңда қатты қуанып тұрмыз.
"Осындай ерекше күні, Президенттің қолынан алғаны мен үшін өте қуанышты жайт."
Толқып тұрмын да.
"- Бауырым Жігербаев Ернар өзінің бала кезінен армандаған арманына қол жеткізіп, біздің еңбегімізді ақтап, қуанышқа бөлеп жатыр."
Өте қобалжыдым.
Бірақ хабар келгенде қуанышым көкке жетті.
Інім әкесіз өтті.
Осы күнді атасы да армандап кеткен болатын.
Атасының қолында өсті.
Президенттің қолынан офицерлік шен алу біздің әулет үшін үлкен мәртебе.
- Сезім деген соншалықты артып тұр.
Қобалжып жатырмыз.
Жетістігі деген мықты ғой.
Ұлдарымызға шыдамдылық берсін.
Президент алдында сап түзеген он екі түлек те бұл саланы бала кезінен армандаған.
Ал бұл мезірет олардың арманына серпін берері сөзсіз.
Тіпті кейбірі енді генерал шеніне дейін қызмет етуге дайын.
"Иманжүсіп Асылбеков, ҚР ҚМ С.Нұрмағамбетов атындағы Құрлық әскерлері әскери институтының түлегі: - Бұл жаңалықты естігенде қуанышты сезімде болдым."
Ата-анама жеткізуге асық болдым.
Еңбек жолында қарулы күштерге қызмет көрсету.
Менің негізгі мамандығым - инженер.
Сол мамандықтағы генералдардың санын көбейту.
"Бекзат Аманов, тілші: - Осылайша жас әскерилер алғашқы шенін Президент қолынан алды."
Және мұндай айтулы сәт Қазақстандағы ең алып тудың түбінде өтті.
Мұның да символдық мәні бар.
"Бүгін ғана лейтенант атанып, Отанына адал қызмет етуге ант екен сарбаздар осы желбіреп тұрған көк туды тұғырынан түсірмеуге қызмет ететін болады."
Бекзат Аманов
Елордада Мемлекеттік рәміздер күніне орай салтанатты ту көтеру рәсімі өтті.
Президент Қасым-Жомарт Тоқаев қазақстандықтарды Мемлекеттік рәміздер күнімен құттықтады.
"Биыл Алматы экономикасына 360 миллиард теңге жеке инвестиция тартылды, деп хабарлайды24kz."
"Осылайша, саладағы өсім шамамен 6%-ке жетті."
"Сондай-ақ сәуір айында мегополистегі жылдық инфляция 9,1%-ке дейін бәсеңдеді."
Бұл туралы Мемлекет басшысының қабылдауында болған Алматы қаласының әкімі Ерболат Досаев айтты.
Кездесуде шаһардың әлеуметтік-экономикалық дамуы баяндалды.
"Жыл басынан бері мұнда 20 мыңға жуық жұмыс орны ашылып, жұмыссыздық деңгейі 4,7%-ке дейін төмендеген."
Су жеткізу ісінде де серпіліс бар.
Ақпан айында қаланың жоғарғы бөлігін сумен қамту жөніндегі резерв схемасы жасалды.
Құрылыс осы жылдың шілдесіне дейін аяқталады.
"Сондай-ақ «Балқаш» таза су резервуары пайдалануға беріліп, «Юбилейный», «Каменское плато» сынды аудандарға су жеткізіле бастады."
Қасым-Жомарт Тоқаев инвестиция тарту және бағаны бағындыру ісін ширатуды тапсырды.
"Президент Қасым-Жомарт Тоқаев Нгози Оконджо-Ивеалаға ілтипат білдіре отырып, Қазақстан Дүниежүзілік сауда ұйымымен ынтымақтастықты кеңейтуге айрықша мән беретінін атап өтті, деп хабарлайды Ақорданың баспасөз қызметі."
"Мемлекет басшысының айтуынша, күшейіп келе жатқан жаһандық протекционизм мен сауда шектеулеріне қарамастан, Қазақстан экономикасы ашық ел ретінде өз позициясын нығайта түсуге ұмтылады."
Қазіргі кезде біз әлемнің 180 елімен сауда-саттық жасаймыз.
"Соңғы үш жылда еліміздің сыртқы саудасының көлемі 53 пайызға ұлғайып, 160 миллиард долларға жетті."
Президент жуырда Экономиканы ырықтандыру жөніндегі шаралар туралы Жарлыққа қол қойғанын жеткізді.
"Бұл құжат әділ бәсекені күшейтуге, кәсіпкерлік еркіндікті сақтауға және мемлекеттің экономикадағы үлесін азайтуға бағытталған."
Өз кезегінде Нгози Оконджо-Ивеала ДСҰ-ға мүше елдер министрлерінің 12-ші конференциясының төрағасы ретінде халықаралық сауда саласындағы маңызды шешімдерді қабылдауға Қазақстанның қосқан үлесін жоғары бағалады.
"Президент осы күндері Алматыда өтіп жатқан Орталық Азияның сауда саясаты жөніндегі Екінші форумының өңірдегі экономикалық ынтымақтастық пен сауда-саттықты ілгерілету, сондай-ақ көршілес елдерді көпжақты сауда жүйесіне интеграциялау тұрғысынан мәні зор екеніне назар аударды."
"Кездесу соңында Қасым-Жомарт Тоқаев Нгози Оконджо-Ивеаланың көпжақты сауда жүйесін және Дүниежүзілік сауда ұйымының рөлін нығайту ісіне қосқан үлесін Қазақстан тарапы жоғары бағалайтынын атап өтіп, оны ІІ дәрежелі «Достық» орденімен марапаттады."
"Президент Қасым-Жомарт Тоқаев Ресей Мемлекеттік думасының Төрағасы Вячеслав Володинді қабылдады, деп хабарлайды Ақорданың баспасөз қызметі."
Қасым-Жомарт Тоқаев Қазақстанға ҰҚШҰ Парламенттік Ассамблеясы Кеңесінің отырысына қатысу үшін келген Ресей Мемлекеттік думасының Төрағасы Вячеслав Володинді қабылдады.
Кездесу барысында Қазақстан мен Ресей арасындағы көпжақты стратегиялық серіктестік пен одақтастықты нығайту перспективалары талқыланды.
"Қасым-Жомарт Тоқаев пен Вячеслав Володин сауда-экономикалық, мәдени-гуманитарлық ынтымақтастықтың өзекті мәселелері және Еуразиялық интеграцияның келешегі жөнінде пікір алмасты."
Президент мемлекеттер арасындағы жан-жақты ынтымақтастықты нығайту ісінде заң шығару органдары маңызды рөл атқаратынын айрықша атап өтті.
Қасым-Жомарт көпжақты ынтымақтастық аясында парламентаралық байланыстарды одан әрі дамытуға және бауырлас Қазақстан мен Ресей халықтарының мүддесі мен игілігі үшін екіжақты серіктестікті барынша кеңейтуге шақырды.
"Президент Қасым-Жомарт Тоқаев Алматыда Ұжымдық қауіпсіздік туралы шарт ұйымы Парламенттік Ассамблея Кеңесінің отырысына қатысушылармен кездесу өткізді, деп хабарлайды Ақорданың баспасөз қызметі."
"Мемлекет басшысы заң шығару органдарының спикерлеріне ілтипат білдіре отырып, Ресейдің ҰҚШҰ Парламенттік Ассамблеясына тұрақты мәртебе беру туралы ұсынысын қолдайтынын айтты."
Президент басқа елдердің делегацияларын осы бастаманы қолдауға шақырды.
Қасым-Жомарт Тоқаев парламентаралық диалог мемлекетаралық байланыстарды нығайту ісінде маңызды рөл атқаратынын атап өтті.
Мемлекет басшысы бұл мәселеде Қазақстан өз ұстанымынан ешқашан айнымайтынын тағы да растады.
"Оның айтуынша, ұзақ жылға созылған қақтығыстың жалғыз шешімі – «қос халық үшін екі мемлекет» формуласы негізінде астанасын Шығыс Иерусалим деп белгілеп, Палестина мемлекетін құру."
Сонымен қатар Президент палестиналықтардың Ұйымға мүше болу құқығын мойындау туралы БҰҰ Бас Ассамблеясының биыл 10 мамырда қабылдаған қарарын құптады.
Қасым-Жомарт Тоқаев жиында Ауғанстандағы жағдайға айрықша тоқталды.
"Президенттің пікірінше, қазіргі кезеңдегі стратегиялық міндеттердің бірі – Ауғанстанды өңіраралық байланыстарға белсенді тарту."
"Президент бұл мәселеде ҰҚШҰ-ға мүше елдердің өзара келісілген ұстанымы болуы керек екеніне назар аударып, Алматыда Орталық Азия мен Ауғанстан үшін Орнықты даму мақсаттары жөніндегі аймақтық орталық құру туралы Қазақстанның бастамасын қолдауға шақырды."
"Қасым-Жомарт Тоқаев қазіргі заманның сын-қатерлеріне қарсы әрекет ету жүйесін жетілдіру қажет екенін ескере отырып, ҰҚШҰ күш-жігерін ұйым жарғысына сәйкес мүше-мемлекеттер үшін барынша өзекті әрі тиісті жұмыс бағыттарына жұмылдыруды ұсынды."
Қазақстан аталған міндеттерді Ұйымға төрағалық ету кезеңінде басым бағыт ретінде белгіледі.
"Атап айтқанда, Президент терррорлық қауіп-қатермен күресу және ҰҚШҰ-ға мүше елдер азаматтарының қауіпсіздігін қамтамасыз ету үшін пәрменді шаралар қабылдау қажет деп санайды."
ҰҚШҰ ұжымдық қауіпсіздік күштері мен құралдарының дайындық деңгейі әрдайым жоғары болуға тиіс.
Мемлекет басшысы мұны тағы бір маңызды басымдық деп атады.
Сонымен қатар Президент төтенше жағдайлардың алдын алу және оның салдарын жою жөніндегі ынтымақтастықты Қазақстанның ҰҚШҰ-ға төрағалығы кезінде басымдық берілетін бағыт ретінде атап өтті.
Қазақстан ҰҚШҰ-ға төрағалығы аясында қауіпсіздікті қамтамасыз етуді көздейтін халықаралық ұйымдармен және құрылымдармен ықпалдастықты нығайтуға ниетті.
"Одан кейін Мемлекет басшысы спикерлерге Қазақстанда жүргізіліп жатқан реформалар қоғамның барлық саласын, соның ішінде саясат, экономика және идеология бағыттарын жүйелі түрде жаңғыртуды көздейтінін айтты."
"Қасым-Жомарт Тоқаев экономика саласына тоқтала келіп, еліміздің ЖІӨ көлемі 265 миллиард долларға жеткенін мәлімдеді."
Сонымен қатар Қасым-Жомарт Тоқаев ҰҚШҰ елдерімен арадағы сауда-саттықтың қарқынды өсіп келе жатқанына көңілі толатынын жеткізді.
"Жиын соңында Қасым-Жомарт Тоқаев ҰҚШҰ Парламенттік Ассамблея Кеңесінің отырысы Ұйымға мүше әр елдің мүддесін ескере отырып, мемлекеттердің ұлттық заңнамаларын ілгерілетуге және өзара үйлестіруге елеулі үлес қосатынын атап өтті."
Сондай-ақ Кеңес қабылдайтын құжаттар ҰҚШҰ-ны одан әрі дамытуға септігін тигізетініне сенім білдірді.
"Сонымен қатар кездесу барысында ҰҚШҰ Парламенттік Ассамблеясының Төрағасы – Ресей Мемлекеттік думасының Төрағасы Вячеслав Володин, Беларусь Республикасы Ұлттық жиналысы өкілдері Палатасының Төрағасы Игорь Сергеенко, Тәжікстан Республикасының Маджлиси Оли Маджлиси милли төрағасы Рустами Эмомали сөз сөйледі."
Қасым-Жомарт Тоқаев Серджо Маттарелланы және Италия халқын осы елдің Ұлттық мерекесі – Республика күнімен құттықтады.
Бұл туралы Ақорданың баспасөз қызметі хабарлайды.
"«Бүгінде Италия саяси-экономикалық іргесі берік, халқының әл-ауқаты жоғары және жаһандық саясатта беделі бекем әрі ықпалды мемлекет саналады.Бұл тұрғыда, еліңіз биыл «G7» дамыған елдер тобында белсенді жетекшілік етіп, жаһандық тұрақтылық пен қауіпсіздікті ілгерілетуге қомақты үлес қосып отыр."
Қазақстан мен Италия арасында орнаған стратегиялық әріптестіктің ерекше маңызға ие екенін атап өткім келеді.
"Ықпалдастығымыздың қарқынын нығайтып, әлеуеті мол серіктестігіміздің жаңа қырларын ашқан Римге ресми сапарымды ыстық ықыласпен еске аламын»,- деп жазылған жеделхатта."
Мемлекет басшысы екі ел арасындағы қол жеткізген уағдаластықтарды белсенді іске асыру мақсатында бірлесе күш-жігер жұмсауға дайын екенін растады.
"Сондай-ақ Қасым-Жомарт Тоқаев Серджо Маттарелланың жауапты қызметіне толағай табыс, достас Италия халқына бақ-береке тіледі."
"Мемлекет басшысы Қасым-Жомарт Тоқаев Анар Борашеваны әлемдегі ең биік Эверест шыңын қазақ қыздарының арасынан бірінші болып бағындыруымен құттықтады, деп хабарлайды Ақорданың баспасөз қызметі."
Президент оның осынау айтулы жетістігі жастарды спортпен шұғылдануға жігерлендіргенін айтты.
"Мемлекет басшысы спорттың мұндай қиын әрі қауіпті түрімен айналысу үшін асқан ерік-жігер, төзімділік, сондай-ақ психологиялық және физикалық дайындық керек екеніне назар аударды."
"Анар Борашева тауға өрмелеумен 2015 жылдан бері айналысып келе жатқанын, ал альпинизмнің қыр-сырын кәсіби түрде соңғы 4 жыл ішінде меңгергенін айтты."
Эверестке дейін ол көптеген шыңды бағындырып үлгерген.
Оның ішінде Альпі тауларындағы Монблан шыңы мен Африкадағы ең биік Килиманджаро тауы бар.
Әңгімелесу барысында альпинист алдағы уақытта әлемдегі ең биік жеті шыңды бағындыруды жоспарлап отырғанын жеткізді.
Сондай-ақ ол Мемлекет басшысына Эверест шыңына алып шыққан Қазақстан туын сыйға тартты.
"Қасым-Жомарт Тоқаев отандық спортшылар әртүрлі халықаралық додаларда ел намысын лайықты деңгейде қорғап жүргенін атап өтіп, Анар Борашеваның алдағы уақытта жаңа биіктерді бағындыра беруіне тілектестік білдірді."
Мемлекет басшысы Перинатология және балалар кардиохирургиясы орталығының директоры Гүлнар Нұрланованы қабылдады.
Кездесу барысында Президент ана мен бала денсаулығын сақтау саласы мемлекетіміздің басты басымдығы саналатынын атап өтті.
Тағы перзентханалардың инфрақұрылымын нығайту және олардың жұмысына озық стандарттар мен әдістемелерді енгізу қажеттігіне ерекше назар аударды.
Мұнда жыл сайын 200 кардиохирургиялық ота жасалады.
"Перзентханада дүниеге келетін нәрестелер саны 9000-ға, оның ішінде мерзімінен бұрын туғандар шамамен 3700-ге жетеді."
Бұл Орталық еліміздегі туа біткен жүрек аурулары бар науқастарды бақылаудың толық циклі жүргізілетін жалғыз мекеме.
Бұдан бөлек Президентке фетальді хирургияға қатысты революциялық жоба енгізіле бастағаны жөнінде баяндалды.
"Медициналық көмектің аталған бағытына сәйкес, туа біткен даму кемістіктерін коррекциялау үшін балаға құрсақ ішінде жатқанда операция жасалады."
"Жоба дені сау баланы дүниеге әкеліп, ана бақытына бөленуге мүмкіндік береді."
Президент биыл медицина қызметкерлерінің мүддесін қорғауға және дәрігер қызметінің мәртебесін арттыруға бағытталған заңға қол қойғанын еске салды.
Сонымен қатар алғаш рет «Қазақстанның еңбек сіңірген дәрігері» мемлекеттік наградасы бекітілді.
Алматыға сапары кезінде Президент халықаралық балаларды қорғау күніне орай ұйымдастырылған балалар фестиваліне барды.
«Jas Galym.
Science Quest» деген атаумен өтіп жатқан дәстүрлі фестиваль биыл ғылым тақырыбына арналды.
"Қасым-Жомарт Тоқаев қала оқушыларымен бірге «Science», «Engeneering», «Art», «Technology» және «Mathematics» станцияларын аралап көрді."
Квест форматында ұйымдастырылған шарада оқушылар өздерінің ғылыми жобаларын таныстырды.
"Мемлекет басшысы балаларды мерекемен құттықтап, келешек ұрпаққа зор үміт артатынын айтты."
Жеткіншектердің ғылыми ізденісі мен шығармашылығын шыңдауға үлес қосқаны үшін фестиваль ұйымдастырушыларына ризашылығын білдірді.
Елімізде балалардың саны 7 миллионға жуықтайды.
"Алдағы 3 жылда демографиялық көрсеткіш одан сайын жақсарып, бұл көрсеткіш 8 миллионға жетуі тиіс."
Оқу-ағарту министрлігінің болжамы осындай.
Елде жеткіншектердің дамуы үшін жылдан-жылға қолайлы жағдай жасалып жатыр.
Инновациялық орталықтар мен спорт кешендері және білім беру мекемелері бой көтеруде.
Әрі балаларды қорғауға бағытталған заңнамалық құжаттар да қабылданды.
15 сәуірде тұрмыстық зорлық-зомбылыққа қатысты заң қабылданды.
Мемлекет басшысы тиісті құжатқа қол қойды.
Оның негізгі тетігі – бала қауіпсіздігі.
"Сарапшылардың айтуынша, заң зор маңызға ие."
Өйткені қазір жеткіншектерге қатысты қатыгездік көбейген.
"Динара Зәкиева, ҚР Бала құқықтары жөніндегі уәкіл: - Баланың денсаулығына жеңіл, орташа және ауыр деңгейдегі зиян келтіру, оны ұрып соғу мен азаптау әрекеттеріне қатысты заң күшейтілді."
"Ал педофилия ісі, кәмелет жасына толмағандарды өлтіру бойынша «өмір бойына бас бостандығынан айыру» жазасы қарастырылды."
"Сондай-ақ заңда балаларды қорқыту, оларға буллинг жасау, тіпті автобустан түсіріп тастауға да қатысты нормалар бар."
Осылайша қабылданған құжат өзекті мәселелерді қамтып отыр.
Қазір тәулік бойы жұмыс істейтін «111» байланыс орталығы іске қосылды.
Ол зорлық-зомбылыққа тап болған азаматтарға көмек көрсетуге бағытталған.
Елдегі «Отбасын қолдау» орталықтарының да мәртебесі артты.
"Бұл мекемелерде, балаларға психологиялық көмек көрсетіледі."
"Ал ендігі міндет – жеткіншектерді қорғайтын қамқоршылық органдарының штатын көбейту, дейді балалар омбудсмені."
"Себебі бүгінде елде, мұндай 300 ғана маман  жұмыс істейді."
"Динара Зәкиева, ҚР Бала құқықтары жөніндегі уәкіл: - Біз қамқоршылық органдарының санын арттыруға тырысуымыз қажет."
"Себебі халықаралық стандартқа сәйкес, бір маманға 5 мың баладан келеді."
Ал біздің елдегі 7 мыңға жуық балаға – тек 300 маман бар.
"Мәселен, Шымкент қаласындағы 485 мың балаға 5 қана қамқоршыдан келіп отыр."
Сондықтан бұл бағыттағы жұмысты жетілдіруіміз қажет.
"Қабылданған заңға сәйкес, балалар тарапына буллинг жасауға тыйым салынады."
Парламент құжатқа осындай норма енгізген болатын.
"Депутаттардың айтуынша, бұл мақсаттағы заңнаманы үнемі жетілдіріп отыру қажет."
"Қазірдің өзінде мәжілісмендер, құжатқа толықтыру енгізуді ұсынып отыр."
"Бұл жолы «кибербуллинг» мәселесін қарастыру керек, дейді."
"Жұлдыз Сүлейменова, ҚР Парламенті Мәжілісінің депутаты: - Біздің ойымызша, қазір желіде талқыланатын контенттің моральдық тұсына ешкім жауапкершілік алмауына байланысты, 14 жасқа дейінгі бөлек, 16 жасқа дейін бөлек және кәмелет жасқа толғанға дейінгі азаматтар үшін әлеуметтік желіні қолдану, аккаунт ашу, ол жерде контентті тұтынуға байланысты нақты заң нормалары қажет болады."
Біз оны қыркүйектен бастап талқылап бастайтын боламыз.
Баланың жағдайын жақсарту да мемлекет алдындағы басты міндет.
Биыл «Ұлттық қор балаларға» жобасы іске қосылды.
"Жобаға сәйкес, қордың инвестициялық табысының 50 пайызы кәмелет жасқа дейінгі барлық баланың шотына жіберіліп отыруы тиіс."
Осы жылы 6 миллионнан астам балаға 695 миллион доллар ақша түсті.
Яғни әр баланың шоты 100 доллар 52 центке толықты.
"18 жасқа толған бала, жиылған қаражатты өзінің біліміне немесе баспана сатып алуға жұмсай алады."
"Мұрат Шәріпов, «Бірыңғай жинақтаушы зейнетақы қоры» АҚ Басқарушы директоры: - Бұл ақпаратты БЖЗҚ «егов.кз» сайтынан көруге болады."
Жеке кабинеттен көруге болады.
Немесе егов.кз порталында жеке сәйкестендіру номерін теру арқылы көруге мүмкіндік болады.
"Есептелген соманы кез келген азамат, ата-аналары ЖСН арқылы көруіне болады."
"Ақшаны қолдану үшін бір жерге барып, қағаз құжат тапсырып, шот ашып, ештеңе қажеті жоқ."
Бәрі автоматты түрде іске асырылады.
"Бұл қаржы шотқа автоматты түрде жылына 1 рет, ақпанның бірі күні түсіп тұрады."
"Бүгінгі есепке сәйкес, бала 18 жасқа толғанша оның шотында 3,5 мың долларға жуық ақша жиналуы керек."
"Дегенмен, бұл нақты цифра емес."
Себебі ол Ұлттық қордың жыл сайынғы табысына тікелей байланысты болмақ.
"Альмира Оразбай, Диас Ковланбаев"
"Алдағы екі жылда жас ғалымдардың зерттеуіне бөлінетін грант саны тағы көбейеді, деп хабарлайды24kz."
Оған бюджеттен 18 миллиард теңге қарастырылған.
Бұл туралы Мемлекет басшысы Қасым-Жомарт Тоқаев Алматыдағы іссапары кезінде айтты.
"Онда Президент ғылым ордасына ат басын бұрып, ғалымдардың жағдайымен танысты."
Мемлекет басшысының Алматыдағы жұмыс сапары «Ғылым ордасында» жалғасты.
Қасым-Жомарт Тоқаев ғалымдармен кездесті.
Қазақ ғылымының қара шаңырағында болған басқосуда Президент біраз жылдардан бері жөндеу көрмеген ғимараттың жөнделіп қайта түлегеніне қуанышын білдірді.
"Қасым-ЖомартТоқаев,ҚазақстанРеспубликасыныңПрезиденті: - Өздеріңізге мәлім, ғылымға бөлінетін қаржы ұдайы артып келеді."
"Білікті кадрлар әзірлеуге арналған грант саны соңғы жылдары 1,5 есе көбейді.Қазақстанда әлемнің беделді 12 жоғары оқу орнының филиалы жұмыс істеп тұр."
Көп ұзамай тағы бірнешеуі ашылады.
Зерттеу жұмыстарымен айналысатын университеттер көбеюде.
Технология парктері және инжиниринг орталықтары ашылып жатыр.
Жыл сайын 500 ғалым шетелде тағылымдамадан өтеді.
Министрлік жас ғалымдарға мыңдаған грант бөліп жатыр.
Мұның бәрі ғылымды дамытуға оң ықпалын тигізеді деп ойлаймын.
"Айрат Базенов,Әлихан Бөкейхан университетінің проректоры: - Бүгінгі жиындағы түпкі айтылған негізгі сөз, әрбір университет өз өңірінің даму бағытын анықтайтын, ал біздің ұлттық университеттеріміз бен ғылыми-зерттеу орталықтарымыз мемлекетіміздің даму бағыттарын анықтайтын орталыққа айналуы керек."
Даму бағыттарына экономикадан бастап заманауи сын-қатерлерге төл күшпен төтеп беру де кіреді.
"Осы ретте отандық ғылым табиғи және техногендік, сейсмикалық, биологиялық қатерлерге қорған болуы тиіс."
"Бұл күні кеше 5 құрлықтың басына бұлт боп төнген коронавирус індеті, оқтын-оқтын елдің зәресін алып отыратын зілзала немесе кешегі алапат су тасқыны."
Бұл ­ жүктеліп отырған маңызды міндет.
Ғалымдарға міндет қойылуы жағдай жасалуы тиіс.
"Қасым-ЖомартТоқаев,ҚазақстанРеспубликасыныңПрезиденті: - Біз ғалымдарға жағдай жасау керек деп жиі айтамыз.Бұл – құр сөз емес."
Мемлекет тарапынан нақты жұмыс жасалып жатыр.
Алдағы екі жылда жас ғалымдардың зерттеуіне бөлінетін грант саны тағы да көбейеді.
Бюджеттен 18 миллиард теңге бөлінеді.
Былтыр 284 жас ғалым баспана алды.
Биыл менің тапсырмаммен оларға тағы 200 пәтер берілетін болды.
Осындай нақты шаралар арқылы еліміздегі ғылымды және жалпы ғалымдар қауымын қолдау жұмысы алдағы уақытта да жалғасын табады.
"Ерғали Құрманов,астрофизик ғалым: - «Жас ғалым»деген программа бар."
"Онда жаңағы жалақысы, стипендиясы десек болады 500 мың теңгеәрбір ғалымға берілетіні."
Қазіргі жағдайда өте жақсы көңіл бөлінуде.
Мемлекет тарапынан.
Өздеріңіз көріп отырсыздар.
"Бүгінміне,екі бөлмелі пәтердің кілтін алып отырмын."
"Былтыр 284 жас ғалым баспана алса, биыл тағы 200-і қоныс тойын тойлайды."
Мемлекет басшысы ғалымдар мен ғылымды қолдау нақты шаралар арқылы жалғаса беретінін атап өтті.
Себебі ғылым керек.
"Қасым-Жомарт Тоқаев жиында атап өткендей біз көшке ілесетін емес, көшті бастайтын елдердің қатарында болуымыз тиіс."
"Авторлары: Берік Дүйсенбай, Айдос Меделбеков, ПТРК 24 КZ"
"Мемлекет басшысы Алматыға жұмыс сапары аясында ғылым ордасына да ат басын бұрды, деп хабарлайды24kz."
Ұлт оқымыстыларының қарашаңырағын жаңғырту ісі екі жыл бұрын Президент тапсырмасымен басталған еді.
Осыдан кейін тозығы жеткен ғимарат заман талабына сай түрленді.
Тарихи келбетін де сақтап қалды.
Мұнда Қасым-Жомарт Тоқаев ғалымдармен кездесті.
"Басқосуда «шикізатқа арқа сүйеген ел алысқа бармайды» деген пікір айтып, елге ғалым, инженер және өнертапқыштар қажет екенін жеткізді."
Мамандарымыз әлемдік бәсекеге төтеп бере алатындай білімді әрі білікті болуы керек.
"Президент экономикалық бәсеке геосаяси күрестің кезекті кезеңіне ұласқанына тоқталып, инновацияның маңызы арта түскенін жеткізді."
Ал әлемдік дамудан шет қалмау үшін елімізді жан-жақты жаңғырту қарқынын үдету керек.
"Қысқасы, оқымысты қауым алдында өркениеттің көшін қуып жететін емес, басып озатын модельді негізге алу міндеті тұр."
"Цитата: Қасым-ЖомартТоқаев,ҚазақстанРеспубликасыныңПрезиденті -Жаһандық ғылыми-техникалық революция жағдайында ғалымдар мен білімпаздардың рөлі бірден артады."
Алайда ең бай елдердің өзі барлық сала бойынша жоғары деңгейде зерттеу жүргізе алмайды.
"Табысқа жету үшін басым бағыттарды айқындап алып, ғылыми қауымдастықтың, мемлекет пен бизнестің күш-жігерін жұмылдыру керек."
"Бұл ретте ғалымдарымыз кабинеттерінде тып-тыныш отырып, тек теориялық ізденістермен шектелмей, нақты іспен және қолданбалы зерттеулермен айналысуға тиіс."
Қазақстан Еуразиядағы ең ірі цифрлық хабтардың біріне айналуға тиіс.
Бұл бастаманы да Президент көтерді.
"Оның айтуынша, бұған әлеуетіміз толық жетеді."
Тек жасанды интеллектіні барлық салаға жылдам енгізу қажет.
«Әлем экономикасындағы озық технологиялардың үлесі 2030 жылға қарай 16 триллион долларға жетеді.
"Біз осы көштің басында болуымыз керек», - деді Мемлекет басшысы."
"Мемлекет басшысы эколог, ECO Network жобасының жетекшісі Евгений Мұхамеджановты қабылдады, деп хабарлайды Ақорданың баспасөз қызметі."
"Кездесу барысында экологиялық мәдениетті қалыптастыру және қоршаған орта проблемаларын шешу ісіне азаматтарды, үкіметтік емес ұйымдар мен бизнесті кеңінен тарту мәселелері талқыланды."
Қасым-Жомарт Тоқаев Евгений Мұхамеджановтың бастамасымен жүзеге асырылып жатқан ECO Network жобасын оң бағалады.
"Мемлекет басшысы, ең алдымен, адамның мәдениетін, оның қоршаған ортамен қарым-қатынасын қалыптастыруды, сондай-ақ тұрмыстық қалдықтарды бөлек сұрыптау және қайта өңдеуді көздейтін «Экохаб», «Жасыл кеңсе», «Жасыл мектеп» бағыттары экомәдениетті дәріптеудің тиімді тетігі ретінде жаппай таратуға лайық тәжірибе екенін атап өтті."
"Евгений Мұхамеджановтың айтуынша, қазірдің өзінде ECO Network жобасына Қазақстан бойынша жүздеген компания мен оқу орындары қосылған."
"Олар бизнес процестеріне экостандарттарды енгізіп, экономиканы декарбонизациялау үдерісіне елеулі үлес қосып жатыр."
Президент экологтың бастамалары жалпыұлттық «Таза Қазақстан» экологиялық акциясының идеологиясымен үндес екеніне назар аударды.
Сонымен қатар Қасым-Жомарт Тоқаев Евгений Мұхамеджановтың «Жасыл Алматы» жобалық кеңсесінің жетекшісі ретінде шаһардың экологиялық мәселелерін шешудің тиімді әрі креативті тәсілдерін жүзеге асыратынына сенім білдірді.
"Әңгімелесу барысында тараптар Қазақстан-Ресей ынтымақтастығының қазіргі жай-күйі мен перспективаларын талқылап, қарым-қатынастардың стратегиялық серіктестік және одақтастық рухында дамып келе жатқанын атап өтті, деп хабарлайды Ақорданың баспасөз қызметі."
"Мемлекеттер басшылары екі ел үкіметтерінің сауда-экономикалық, инвестициялық, өнеркәсіптік және мәдени-гуманитарлық салаларда бұған дейін қол жеткізген уағдаластықтарды жүзеге асыру бағытындағы үйлесімді іс-қимылдарын жоғары бағалады."
"Қасым-Жомарт Тоқаев пен Владимир Путин халықаралық күн тәртібіндегі өзекті мәселелер жөнінде пікір алмасып, алдағы кездесулердің кестесін пысықтады."
"Сапар барысында Президент әуежайдың жаңа терминалын аралап көреді және басқа да бірқатар нысанға барады, деп хабарлайды Ақорданың баспасөз қызметі."
"Сонымен қатар Мемлекет басшысы ғалымдармен, бизнес өкілдерімен, халықаралық ұйымдардың басшыларымен кездесулер өткізеді."
Мемлекет басшысы 31 мамыр – Саяси қуғын-сүргін және ашаршылық құрбандарын еске алу күніне орай Х әлеуметтік желісіндегі парақшасында арнайы жазба жариялады.
@aqorda_resmi
"Мемлекет басшысы Мәжіліс депутаты, «Ардагерлер ұйымы» республикалық қоғамдық бірлестігінің төрағасы, Ұлттық құрылтай мүшесі Бақтықожа Ізмұхамбетовті қабылдады."
Бұл туралы Ақорда хабарлайды.
Қасым-Жомарт Тоқаевқа «Ардагерлер ұйымы» республикалық қоғамдық бірлестігінің атқарып жатқан жұмыстары жөнінде мәлімет берілді.
"Бақтықожа Ізмұхамбетовтің айтуынша, қазір 2 жоба жүзеге асырылып жатыр."
"Атап айтқанда, «Дәнекер» бастамасы қолға алынған."
Оның нәтижесінде соңғы 4 жылда 6896 даудың 4563-інде тараптар істі сотқа жеткізбей келісімге келген.
"Ал мұқтаж азаматтарға әлеуметтік қолдау көрсетуге бағытталған «Іскерлік және жанашырлық» жобасы қазір Атырау, Солтүстік Қазақстан және Қызылорда облыстарында іске асырылуда."
"Бұдан бөлек, Президентке ардагерлердің «Қоғамдық бақылау туралы» Заңды жүзеге асыруға белсенді атсалысып жатқаны жөнінде баяндалды."
"Олар су тасқынымен күрес кезінде халықты сабырға шақырып, түсіндіру жұмыстарын жүргізді."
"Кездесуде Мемлекет басшысына мұнай-газ, ауыл шаруашылығы салаларына, өңірлерде азық-түлік бағасын тұрақтандыруға және дін мәселесіне қатысты ұсыныстар берілді."
"Мемлекет басшысы Қасым-Жомарт Тоқаев барша хорват халқын ұлттық мерекесі – Мемлекеттілік күнімен құттықтады, деп хабарлайды24kz."
Зоран Милановичке жолдаған жеделхатта Президент Астана мен Загреб арасындағы мазмұнды саяси диалог пен дәстүрлі достыққа тоқталды.
Ынтымақтастық аясы жылдан жылға кеңейіп жатқанына ризашылық білдірді.
Бірлескен күш-жігердің арқасында байланыс беки түсетініне де сенім білдірді.
"Сондай-ақ Хорватия мемлекетіне серпіліс, ал Президентінің аса жауапты қызметіне толайым табыс, халқына құт-береке тіледі."
"Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің кезекті отырысы өтті, деп хабарлайды Ақорданың баспасөз қызметі."
Жиын барысында терроризм мен экстремизмге қарсы іс-қимыл саласындағы жұмыстардың тиімділігін арттыру мәселелері қарастырылды.
Ұлттық қауіпсіздік комитетінің төрағасы Ермек Сағымбаев баяндама жасады.
Сонымен қатар бірқатар салалық мемлекеттік органдардың басшылары мәлімет берді.
"Мемлекет басшысы экстремистік әрекеттердің алғышарттарын анықтап, олардың алдын алу, халықаралық терроризмнің таралуына жол бермеу, соның ішінде заңнамалық және ұйымдастырушылық базаны жетілдіру, дұрыс ақпараттық саясатты іске асыру жөніндегі кешенді тәсілдердің маңызды екенін атап өтті."
Отырыс соңында мемлекеттік органдарға нақты тапсырмалар берілді.
"Қазақстан Президенті Германия канцлері Олаф Шольцпен телефон арқылы сөйлесті, деп хабарлайды24KZ."
Германия тарапынаң бастамасымен өткен әңгімелесу барысында Қасым-Жомарт Тоқаев пен Олаф Шольц екіжақты қатынастардың жай-күйін талқылады.
"Атап айтқанда, Мемлекет басшысының былтыр қыркүйек айында Берлинге жасаған ресми сапары барысында қол жеткізілген уағдаластықтарды жүзеге асыруға баса мән берілді."
"Тараптар сауда-экономикалық ықпалдастық қарқыны жоғары екеніне ерекше назар аударып, іскерлік байланыстарды нығайтуға өзара қызығушылық танытты."
Тағы Қасым-Жомарт Тоқаев пен Олаф Шольц өңірлік және жаһандық күн тәртібіндегі өзекті мәселелер жөнінде пікір алмасты.
Осы орайда тараптар алдағы уақытта Астанада «Орталық Азия – Германия» форматында өтетін жоғары деңгейдегі кездесудің мәні зор екенін атап өтті.
Ақордада Президент Қасым-Жомарт Тоқаев пен Астанаға жұмыс сапарымен келген Нидерланд Премьер-министрі Марк Рютте кездесу өткізді.
"Әңгімелесу барысында саяси, экономикалық және мәдени-гуманитарлық салалардағы ықпалдастықты кеңейту перспективалары қарастырылды."
Қасым-Жомарт Тоқаев Нидерланд Премьер-министрінің елімізге сапары Астана мен Амстердам арасындағы сауда-экономикалық қарым-қатынасты дамытуға тың серпін беретінін атап өтті.
Өз кезегінде Марк Рютте екіжақты серіктестік деңгейін жоғары бағалады.
Сондай-ақ ол Қазақстан мен Нидерландтың ықпалдастығын одан әрі жандандыру қажет екенін айтты.
"Келіссөз барысында сауда-экономикалық, энергетикалық және инвестициялық ынтымақтастықты, сондай-ақ көлік, инновация, атом энергетикасы, ауыл шаруашылығы, денсаулық сақтау, климат, су ресурстарын басқару салаларындағы байланыстарды нығайту жолдары егжей-тегжейлі талқыланды."
"Бұдан бөлек, тараптар халықаралық және өңірлік күн тәртібіндегі өзекті мәселелер жөнінде пікір алмасты."
Сондай-ақ Еуропа Одағымен ықпалдастық аясындағы диалогты жалғастыру маңызды екеніне назар аударылды.
Президент Қасым-Жомарт Тоқаев Қазақстанға жұмыс сапарымен келген Нидерланд Корольдігінің Премьер-министрі Марк Рюттені «Ақорда» резиденциясында қарсы алды.
Содан кейін Қасым-Жомарт Тоқаев пен Марк Рютте келіссөз өтетін залға барды.
Мемлекет басшысы Әзербайжан Президентіне құттықтау жеделхатын жолдады.
Бұл туралы Ақорданың баспасөз қызметі хабарлады.
Қасым-Жомарт Тоқаев Ильхам Әлиевті және әзербайжан халқын ұлттық мерекесі – Тәуелсіздік күнімен құттықтады.
"Қасым-Жомарт Тоқаев Ильхам Әлиевке жалпыұлттық көшбасшы ретінде табыс, ал бауырлас әзербайжан халқына бейбітшілік, бақ-береке тіледі."
"«ҚазМұнайГаз» компаниясы Қызылорда облысындағы Торғай палеозой учаскесінде тереңдігі 5,5 мың метр ұңғыма және Каспий теңізіндегі Абай учаскесінде бұрғылау жұмыстарын жүргізеді."
Бұл жөнінде бүгін Президенттің қабылдауында болған «ҚазМұнайГаз» ҰК» АҚ басқарма төрағасының міндетін атқарушы Асхат Хасеновті айтты.
"Ол мемлекет басшысына биыл бірінші тоқсанда атқарған операциялық және қаржылық қызметтің нәтижелері туралы есеп беріп, алдағы жоспарларымен бөлісті."
"Атап айтқанда, Жаңаөзенде гибридті электр станциясын және Атырау облысында қуаты 1,25 миллион тонна болатын полиэтилен өндіру зауыты салынады."
"Кездесуде Қасым-Жомарт Тоқаев геологиялық барлау, мұнай-газ химиясы салаларындағы жобаларға ірі инвесторларды тарту жөнінде бірқатар тапсырма берді."
Сондай-ақ отандық мұнай өңдеу зауыттарының үздіксіз жұмысын қамтамасыз ету қажет екеніне ерекше назар аударды.
"Бүгін елдің бірқатар өңірінде күннің қолайсыздығына байланысты ескерту жарияланды, деп хабарлайды24KZ."
Күн райына байланысты толық мәліметті Қазгидрометтің жетекші инженер-синоптигі Мақпал Ботаевадан білетін боламыз.
"Мемлекет басшысы Қасым-Жомарт Тоқаев II Абдалла бен әл-Хусейн мен иордан халқын барша қазақстандықтың және жеке өзінің атынан Иордания Корольдігінің ұлттық мерекесі – Тәуелсіздік күнімен құттықтады, деп хабарлайды Ақорданың баспасөз қызметі."
"Қасым-Жомарт Тоқаев Иордан Хашимит Королінің жауапты қызметіне толайым табыс, ал достас иордан халқына құт-береке тіледі."
"Президент Қасым-Жомарт Тоқаев мемлекет және қоғам қайраткері, академик Төрегелді Шармановтың отбасы мен жақын туыстарына көңіл айту жеделхатын жолдады, деп хабарлайды Ақорданың баспасөз қызметі."
"Мемлекет басшысы аса көрнекті ғалым, Қазақ тағамтану академиясының президенті, Қазақстанның Еңбек Ері Төрегелді Шармановтың дүниеден өтуіне байланысты оның отбасы мен жақын туыстарына көңіл айтты."
Мемлекет басшысының Сингапурға сапары аяқталды.
"Бүгін Қасым-Жомарт Тоқаев Сингапур лекциясында сөз сөйлеп, жаһандық проблемалар жайлы өз ұстанымдарын білдірді."
Өз сөзінде БҰҰ-ға реформа керек деген ой айтты.
Сондай-ақ Қазақстан-Сингапур ректорларының форумына қатысты.
"Енді екі ел білім саласында да байланыс орнатып, қуаңшылықты шешу үшін күш біріктіреді."
Мемлекеттік сапардың екінші күні маңызды кездесуден басталды.
Келіссөз үстеліне Қасым-Жомарт Тоқаев пен Сингапурдың аға министрі әрі Ұлттық қауіпсіздік жөніндегі үйлестіруші министр Тео Чи Хин отырды.
Олар алдымен ынтымақтастық жайын талқылады.
Содан кейін Президент өзі жазған «Беласу» кітабының ағылшын тіліндегі нұсқасына қолтаңбасын қалдырды.
Бұл кітапты Тео Чи Хин Қазақстанға жасаған сапарында сатып алыпты.
"Зор ықыласпен оқып, қажетіне жаратқанын айтты."
Кездесудің ізін ала қос тұлға Сингапур лекциясына беттеді.
Юсоф Исхак институты бұл алаңға әлем таныған терең тұлғаларды ғана шақырады.
"Бекзат Аманов, тілші: - Сингапур лекциясы жаһан алдында саяси салмағы мен үлкен беделі бар адамдар ғана сөз сөйлейтін алаң."
"Мұнда лекцияны тыңдау үшін белді, танымал қоғам қайраткерлері көптеп жиналады."
Осынша маңызды мінберге бүгін Қасым-Жомарт Тоқаев сөз сөйледі.
Осылайша мемлекет басшысы Сингапур лекциясында өз ұстанымымен бөліскен Орталық Азиядағы тұңғыш Президент атанды.
Бұл дерек өңірдегі ролімізді айғақтап тұрғандай.
"Тео Чи Хин, Сингапурдың аға министрі – ұлттық қауіпсіздік жөніндегі үйлестіруші министр: - Талқы алаңында Қасым-Жомарт Тоқаевтың оймақты ойын тыңдайтын мүмкіндік туды."
Біздің жолымыз болды.
Ол саясатта салмақты қызметтерді атқарып келеді.
Бірнеше тіл біледі.
Жиған тәжірибесі мол.
Сингапур шағын мемлекет.
Бірақ біздіҚазақстанмен көп нәрсе байланыстырады деп ойлаймын.
"Қазақстан ауқымды ел болса да, оның айналасы алпауыт мемлекеттерге толы."
Сол үшін сана түбінде бір-бірімізбен түсіністік таба аламыз.
"Мемлекет басшысы, ең алдымен, өзінің Сингапурда қызмет еткен жылдарын еске алды."
Оңтүстік-Шығыс Азияға қызмет бабымен келген жас дипломат қазір білікті саясаткерге айналды.
Қасым-Жомарт Тоқаев табандылық пен жаңашылдықты да осы жерден үйренгенін айтады.
"Одан бөлек, Қазақстан мен Сингапурдың даму жолын да салыстырды."
Қазір біздің ел даму бағдарын «Әділетті Қазақстан» бағдарламасымен байланыстырады.
"Ал мұнда «Алға, Сингапур» жобасы жүзеге асырылып жатыр."
"Қасым-Жомарт Тоқаев, Қазақстан Республикасының Президенті: - Қос құжат та халықтың қамын бірінші орынға қояды және елдің игілігін әрбір азамат сезінуге тиіс деген қағидатты ұстанады."
Ауқымды ұлттық трансформация – оңай үдеріс емес.
"Бірақ қанша қиын болса да, біз бұл стратегиялық бағытымыздан айнымаймыз."
"Сингапур сияқты бизнес, қаржы, дарындылар мен инновация шоғырланатын сенімді орталыққа айналуға ұмтыламыз."
Әділетті Қазақстан жолымен алға қадам басып келе жатқан ел дипломатияның қағидаттары мен құндылықтарын қатаң сақтайды.
"Серіктестеріміздің сеніміне селкеу түсірмей, әрдайым жаһандануды жақтаймыз."
Қазақстан әлеммен ашық қатынас жасайтын мемлекет.
Себебі араздығы көп заманда жаңа дәуірге осылай ғана қадам басамыз.
"Қасым-Жомарт Тоқаев, Қазақстан Республикасының Президенті: - Қазақстанның заңды құқықтары мен мақсатын қорғау ісінде тартынып қалмаймыз, еліміздің басты мүддесін құрбан етуге ешқашан жол бермейміз."
"Кейде біздің ұстанымымызға күмәнмен қарайды, бейтараптығымыз үшін сынайды."
"Бірақ мұны өз көзқарасы, сенімі жоқ деп қабылдамаған жөн."
Керісінше оны қақтығыс пен мәжбүрліктің орнына саналы түрде дипломатия мен диалогты таңдау деп түсінген абзал.
Расымен Қазақстан әрдайым достықты дәріптеп жүр.
Әзербайжан мен Армения арасындағы бітімгерлік үдерісіне ықпал етіп жатырмыз.
"Иранның ядролық бағдарламасына ара ағайындық жасап, Сириядағы қақтығыстарды реттеу жөніндегі Астана процесін жыл сайын өткізудеміз."
Сингапурдың да сыртқы саясаты бізге ұқсайды.
Президент мұндай бастамаларды жоғары бағалайтынын жеткізді.
"Әйтсе де, геоясат әлі де құбылып тұр."
Ал халықаралық институттардың беделі азайып бара жатқандай.
Сол үшін Қасым-Жомарт Тоқаев БҰҰ реформа жүргізу керек деп санайды.
"Қасым-Жомарт Тоқаев, Қазақстан Республикасының Президенті: - Көп жақты институттардың абырой-беделін қалпына келтіріп, мультилатерализмге тың серпін беру үшін оларды жаңғыртқан жөн."
Оны көптен бері пісіп жетілген БҰҰ реформасынан бастау керек.
"Қауіпсіздік Кеңесіне жан-жақты реформа жүргізбейінше, біз бұл міндетті орындай алмаймыз."
Бұл кейінге қалдыруға болмайтын әрі адамзат баласының басым бөлігінің мүддесімен сай келетін уақыт талабы.
Орта державалар мен дамушы елдердің Кеңестегі үні анық естілуі қажет.
Мен бұған кәміл сенемін.
Қазақстан бейбітшілікті үндеуін жалғастыра береді.
"Президент бөгет емес, көпір салу керек деген ой айтты."
Кейін Сингапурмен байланысты бекіте түсуге ниетті екенін тағы қайталады.
"Шын мәнінде, екі ел көптеген салада ықпалдастық жасай алады."
"Әлемге түрпідей тиіп отырған климаттың өзгеруі, су және жаһандық азық-түлік мәселесі де осы санатқа жатады."
"Саясат Нұрбек, ҚР Ғылым және жоғары білім министрі: - Баршамыз үшін өте үлкен абырой болды."
Себебі сингапур лекциясы өте атақты формат.
"Бұл тек қана ең белсенді, ең мықты қайраткерлерге беріледі."
Тарихи оқиға деп айтуға болады.
Сингапур үшін де маңызды оқиға.
Қасым-Жомарт Тоқаев Орта Азия елдерінің потенциалына назар салды.
Өңір мемлекеттері жас әрі қуатты халық.
"Ресурсқа бай, транзит әлеуеті зор."
Президент серіктестерді жаңа мүмкіндіктерге қарай қадам басуға шақыратынын айтты.
Бұл тұрғыда АСЕАН елдерімен де байланысты нығайтуға ниеттіміз.
Ал дәрістен кейін Қасым-Жомарт Тоқаев қатысушы сұрақтарына жауап берді.
"Ли Конг Лин, сарапшы: - Сіздердің Президенттеріңіз бізді орта державалар қатарына қосты."
Бұл зерттеуге алуға тұрарлық қызық дәйек.
Бұған дейін Орталық Азия мен Сингапурдың ынтымақтастығына қол жеткізу қиын болып көрінетін.
Алайда Қасым-Жомарт Тоқаев мұндай серіктестік мүмкін әрі қазірдің өзінде жүзеге асып жатқанына сендірді.
Білім саласында байланыс нығаяды Одан әрі сапар Қазақстан-Сингапур ректорларының форумымен жалғасты.
"Президент екі елдің саладағы байланысына тоқталып, ортақ келісімдер жөнінде баяндады."
Енді елдегі су саласын дамытуға Сингапур ғалымдарының жемісті өнертабысын қолданамыз.
Бұл бағытта бірқатар келісімге қол қойылды.
"Қасым-Жомарт Тоқаев, Қазақстан Республикасының Президенті: - Бұл келісім Қазақстан үшін маңызы зор су ресурстарын басқару саласындағы ынтымақтастыққа бағытталған."
"Су ауыл шаруашылығынан  өнеркәсіпке, денсаулық сақтаудан қоршаған ортаға дейінгі өміріміздің барлық аспектісіне әсер ететін өте маңызды ресурс."
Су ресурстарын тиімді басқарудың орнықты даму мен экономикалық тұрақтылық үшін мәні зор.
Жиынға жиырмаға жуық отандық ЖОО ректорлары қатысты.
Алдағы уақытта қос мемлекет студент алмасуды жоспарлап отыр.
Қазақстан тарапы жастарын болашақ бағдарламасы арқылы Сингапурға жіберуге дайын.
"Ерлан Сыдықов, Л.Н."
Гумилев атындағы Еуразия ұлттық университетінің ректоры: - Сингапурдың экономикасын нығайтуға атақты басшы Ли Куан Юдың көреген саясаты көмектесті.
Қазір оның ұрпағы  Ли Сянь Лун де мемлекетін дамытуға атсалысып жүр.
Жақында ғана Сингапурдың үшінші Премьер-министрі әрі аға министрі лауазымына келді.
"Сапар барысында Президент онымен де кездесіп, серіктестік жайын талқылады."
Ал Ли Сянь Лун Қазақстанмен стратегиялық әріптестікті одан әрі жалғастыруға ниетті.
"Бекзат Аманов, тілші: - Осымен мемлекет басшысының маңызды мемлекеттік сапары тәмам."
"Соңғы екі күннің қорытындысы бойынша, оннан аса құжатқа қол қойылып, тараптар қомақты келісімдерге уағдаласты."
Экономикалық ғана емес саяси диалог та нығая түсті.
Тағы бір қызық дерек.
Сингапурды бүгінге дейін 4 премьер-министр басқарды.
Ал Қасым-жомарт Тоқаев осы сапардан кейін сол басшылардың бәрімен кездескен әлемдегі санаулы адамдардың қатарына кірді.
"Бекзат Аманов, Марат Диханбаев"
"Сингапурға мемлекеттік сапар жасаған Президент «Қазақстан және орта державалардың рөлі: қауіпсіздікті, тұрақтылық пен орнықты дамуды ілгерілету» атты тақырыпта дәріс оқыды, деп хабарлайды24KZ."
"Айта кету керек, 1980 жылдардан бері Юсоф Исхак институты ұйымдастырып келе жатқан бұл дәрістер – академиялық топтар, саясаткерлер, дипломаттар мен жас ғалымдар үшін мемлекеттер басшылары мен әлемдік деңгейдегі көрнекті саясаткерлердің  ұстанымдарын тікелей тыңдауға мүмкіндік беретін алаң."
"Лекция барысында Президент өзінің Сингапурдағы қызметін есіне алып, осы елде өткізген жылдарында табандылық пен жаңашылдықты үйренгендігін айтты."
Ал бұл қасиеттер қазіргідей құбылмалы әлемде Қазақстанның келешегі туралы пайымының қалыптасуына әсер еткендігін жеткізді.
Сонымен қатар Қасым-Жомарт Тоқаев жаһандық тұрақсыздық жайында да айтты.
Қазір әлем елдері әскери салаға қомақты қаржы жұмсауда.
"Демек, қаруланудың жаңа бәсекесі басталды."
Бұл ретте Мемлекет басшысы Әділетті Қазақстан жолымен алға қадам басып келе жатқан еліміз жауапты дипломатияның қағидаттары мен құндылықтарын қатаң сақтауға бейілді екенін жеткізді.
"«Дегенмен, Қазақстанның заңды құқықтары мен мақсатын қорғау ісінде тартынып қалмаймыз, еліміздің басты мүддесін құрбан етуге ешқашан жол бермейміз», - деді."
"Бұдан бөлек дәріс барысында Қасым-Жомарт Тоқаев климаттың өзгеруімен күрес, су ресурстарын басқару және жаһандық азық-түлік қауіпсіздігін қамтамасыз ету жайына да назар аударды."
Астана берік сауда және инвестициялық байланыстарды нығайтуға негізделген серіктестіктің жаңа кезеңіне жол ашуға дайын.
"Мемлекет басшысы Сингапурдың аға министрі әрі Ұлттық қауіпсіздік жөніндегі үйлестіруші министр Тео Чи Хинді қабылдап, осылай деді."
Сондай-ақ Президент бүгін 46-шы Сингапур лекциясында сөз сөйледі.
"Бұл алаңда аймақтық қауіпсіздік, тұрақтылық және орнықты даму тақырыбын талқылау зор мәртебе екенін жеткізді."
Тео Чи Хин Қасым-Жомарт Тоқаев дәрісінің өзектілігіне тоқталды.
Кездесу соңында қазақ басшысы өзінің «Беласу» кітабының ағылшын тіліндегі нұсқасына қолтаңба берді.
"Тео Чи Хин бұл кітапты Қазақстанға жасаған сапарында сатып алып, зор ықыласпен оқып шыққан."
"Президент SOVICO Group компаниясының басқарма төрағасы Нгуен Тхань Хунгпен кездесті, деп хабарлайды Ақорданың баспасөз қызметі."
Кездесуде SOVICO Group компаниясының Қазақстан экономикасындағы түрлі секторға әлеуетті инвестор ретінде қатысу перспективасы талқыланды.
"Мемлекет басшысының пікірінше, SOVICO Group компаниясының Qazaq Air авиакомпаниясын сатып алуға ниет білдіруі вьетнамдық конгломераттың біздің өңірде азаматтық авиацияны дамытуға қатысты аса маңызды жоспары бар екенін көрсетеді."
"Нгуен Тхань Хунг компанияның Қазақстандағы бірнеше әуежайды басқаруға алу, сондай-ақ логистикалық қоймаларға инвестиция құю ісіне қызығушылық танытатынын жеткізді."
SOVICO компаниялар тобының құрамына кіретін Vietjet Air авиакомпаниясы еліміз арқылы жүк және жолаушылар тасымалдайтын әуе рейстерінің санын біртіндеп көбейтіп келеді.
Сонымен қатар Қасым-Жомарт Тоқаевқа Вьетнам мен Сингапур инвесторлары қатысатын үшжақты серіктестік құру ұсынылды.
"Аталған бастама авиация, тау-кен өнеркәсібі, жаңартылатын энергия көздері, «ақылды қалалар» және активтерді басқару секілді түрлі салалардағы бірлескен жобаларды ілгерілетуге бағытталған."
"Мемлекет басшысы компанияның әртараптандырылған бизнес жүргізуде тәжірибесі мол екенін ескеріп, өзара тиімді ынтымақтастықтың одан әрі нығая түсетініне сенім білдірді."
Кездесу барысында «Самұрық-Қазына» акционерлік қоғамы мен SOVICO компаниялар тобына кіретін Aviation Holdings Company арасында Qazaq Air авиакомпаниясын сатып алу шарттарына қатысты міндет жүктейтін ұсынысқа қол қойылғаны жөнінде хабарланды.
Алдын ала жасалған уағдаластықтарға сәйкес инвестор 5 жыл ішінде Boeing 737-Max8 және Airbus A320/321 модельді кемінде 20 ұшақ әкелуді жоспарлап отыр.
Сатып алу-сату шартына қол қою және мәмілені аяқтау жұмыстары жақын арада іске асырылмақ.
Сонымен қатар Қазақстан-Сингапур бизнес форумы аясында Қазақстан Республикасы Көлік министрлігі мен SOVICO Group арасындағы Стратегиялық серіктестік жөніндегі өзара түсіністік туралы меморандумға қол қойылды.
"Сингапурдың Қазақстан экономикасына салған инвестициясы 1,7 миллиард доллардан асты."
"Пандемия салдарынан туындаған экономикалық қиындықтарға қарамастан, екіжақты сауда көлемі көп ұзамай 2 миллиард доллардан асады деп күтіледі."
Бұл жөнінде Мемлекет басшысы Қасым-Жомарт Тоқаев Сингапур Республикасының Президенті Тарман Шанмугаратнаммен келіссөз жүргізу барысында айтты.
"Кездесуде Президент қазақ делегациясына сый-құрмет көрсеткені үшін алғыс айтып, бұл 20 жылдан астам уақыт ішінде мемлекет басшысы ретінде Сингапурға жасаған бірінші сапары екенін атап өтті."
Қасым-Жомарт Тоқаев Сингапурды уақыт сынынан өткен сенімді серіктес санай-тындығын айтты.
Бүгінде Қазақстанда 140-тан астам сингапурлық компания мен бірлескен кәсіпорын жұмыс істейді.
Өз кезегінде Президент Тарман Шанмугаратнам екі ел арасындағы қарым-қатынастың даму динамикасына жоғары баға берді.
"Кездесуде энергетика, аса маңызды шикізатты өңдеу, инфрақұрылымды дамыту, цифрлық экономика, қаржы технологиясы, агротехнология, логистика және байланыс секілді негізгі салалар бойынша ынтымақтастықты кеңейту жайы да талқыланды."
"Қасым-Жомарт Тоқаев 23-24 мамыр күндері мемлекеттік сапармен Сингапур Республикасына барады, деп хабарлайды24KZ."
"Мұнда бірқатар кездесу өткізіп, бизнес-форум жұмысына қатысады деп жоспарланған."
Сапар Сингапур президенті Тарман Шанмугаратнамның шақыруымен өтеді.
"Екі ел арасында, қандай келіссөздер күтілуде?"
"Бекзат Аманов, тілші: - Сингапурды жаһан жұрты долларлық миллионерлер ордасы деп атайды."
Тіпті таңғажайып технологиялар аралына балап жүргендер де өте көп.
"Себебі, аз уақыттың ішінде осы шағын мемлекет алып халықаралық қаржы орталығына айнала білді.Ең қызығы, бұл ел сарқылмас бай шикізат қорымен де мақтана алмайды, көршілерінен тұщы су мен топырақ, құм мен жерді де сатып алып отыр."
Соған қарамастанәлемдегі ең бай елдердің қатарына кіреді.
Шығыс пенбатыс колориті қатар тоғысқан мемлекет қатаң заңдарымен де көпке мәлім.
"Соның арқасында жемқорлықты едәуір азайтып, әлемдегі қылмыс деңгейі ең төмен мекеннің біріне айналды."
Қауіпсіз әрі жайлы ортаға инвесторлар да жаппай ағылатыны түсінікті.
"Темірдей тәртіп, қолайлы жағдай орнаған соң жаһан кәсіпкерлері де лезде жинала қалды."
"Нәтижесінде жұмыссыздық жойылып, Сингапур ЖІӨ бойынша жетекші елдердің қатарына кірді."
Ақылды ақшаға айналдырған халықтан үйренеріміз мол.
"Біздің тарапты цифрландыру, білім, инвестиция бағыты қызықтырады."
Сондай-ақ Азия жолбарысының әлеуетімен логистикаға дем бере аламыз.
Былтыр Сингапурдан бір топ белді делегация Астанаға келген.
"Сол сәтте біраз мәселе талқыланды.«Ендігі сапар – сол уағдаластықтарды пысықтауға мүмкіндік береді», -дейді сарапшылар."
"Жанат Момынқұлов, шығыстанушы: - Қазақстандағы қала салу мүмкіндіктері Сингапурды қазір қызықтыруда."
"Бізде Алматы облысында Қонаев қаласына тиесілі аймақта Ж4 Сити, 4 үлкен қала ошағы салынбақшы.Осы жобаға қызығушылық білдіріп отыр деп білемін."
"Сонымен қатар медициналық қызмет көрсету, әртүрлі цифрлық жобаларға, инфрақұрылымға, құрылыс салаларға қызығушылық білдіріп отыр."
Серіктестікке серпіліс беретін тағы бір сала – инвестиция.
Мұнда аясын кеңейткісі келетін алпауыт компания көп.
Оларға Орталық Азия нарығына кіру маңызды.
Өңір көшбасшысы ретінде Қазақстанға қызығушылық жоғары.
"Сол үшін Сингапурдың қалталыларын елге шақырып, жаңа кәсіпорындар құру ісі ширай түспек."
"Олжас Зейнеқұл, Investbank негізін қалаушы, бас директоры: -Екі ел де бір-бірімен тығыз қатынас орнатуға ниетті."
Себебіжаңа нарықтар ашу мүмкіндігі тұр.
"Мұндағы компаниялар Қазақстан арқылы Орталық Азияға кіре алса, біз Шығыс Азиямен алыс-берісімізді көбейте аламыз."
"Тиісінше, екі ел арасында жалғай отырып, екі аймақтың нарығын байланыстырағымыз келеді."
Біз Сингапурда Орталық Азияға бағытталған бірінші инвестициялық хаб ашамыз.
Негізінен венчурлық инвестиция және жасанды интеллект саласына басымдық беріледі.
"Былтыр екі елдің тауар айналымы 1,8 млрд долларға жетті."
"Оның 1,78 млрд доллары – экспорт."
"Яғни, Сингапур көбіне біздің өнімге мұқтаж."
Ал импорт небәрі 81 млн доллар.
Бұдан Қазақстан шикізатына деген қажеттілік барын байқаймыз.
"Мамандардың пайымынша, дәл осы бағыттағы ықпалдастықты арттыруға мүмкіндік мол."
Қазір екі мемлекет құны 632 млн долларға татитын 13 жобаны жүзеге асырып жатыр.
Жалпы Сингапурмен серіктестік серпіліс әкелетініне ешкім шүбә келтірмейді.
Бұл – жаһанның кез келген мемлекеті үшін маңызды мүмкіндік.
"Саудадағы серіктестік Тауар айналымы – $1,8 млрд Экспорт – $1,78 млрд Импорт – $81 млн  Таисия Мармонтова, «Еуразиялық мониторинг» аналитикалық зерттеулер орталығының ғылыми жетекшісі: -Қазақстан кенге бай мемлекет."
Бұл жағынан жолымыз болған.
Ал Сингапурдың жолы болмады.
"Оларда адам да, ресурс та, еңбекқорлық та болды."
Соның арқасында қолда барды тиімді пайдалана алды.
"Бұған ЖІӨ өсімі, кәсіпорындардың көбеюі дәлел."
"Мұны бүкіл әлем мойындады, бұл елдің жетістігін экономистер аңыз қылып айтып жүр."
Қазақ басшысы Қасым-Жомарт Тоқаев өзінің дипломатиялық жолын Сингапурдан бастаған.
Бұл да келіссөздердің келелі болуына ықпал етері анық.
"Президент жергілікті халықтың тыныс-тіршілігімен ете таныс, демек, мүмкіндіктерін де жақсы біледі."
Сол үшін сапар аясында қалың қараша тұрмысына тікелей әсер ететін келісімдер көп болады деген сенім бар.
"Авторлары: Бекзат Аманов, Марат Диханбаев, Дулат Ентебеков"
"Қасым-Жомарт Тоқаев То Ламға Вьетнам Социалистік Республикасының Президенті болып сайлануына орай құттықтау жеделхатын жолдады, деп хабарлайды Ақорданың баспасөз қызметі."
"Мемлекет басшысы Вьетнам Президентінің алдағы барлық бастамасына табыс, ал достас вьетнам халқына бақ-береке тіледі."
"Елордадағы Қазақ ұлттық өнер университеті қазақтың бұлбұл әншісі, КСРО-ның халық әртісі Күләш Бәйсейітованың есімімен аталады."
Сондай-ақ елдегі басты 3 музейге ұлттық мәртебесі беріледі.
Бұл жөнінде бүгін мәдениет және өнер қызметкерлерін кәсіби мерекемен құттықтау барысында Президент айтты.
Салтанатты шарада Қасым-Жомарт Тоқаев еңбегі еленген тұлғаларды мемлекеттік наградалармен марапаттады.
Жоғары марапатқа 20 отандасымыз ие болды.
"Дирижер, концертмейстер мен вокалистер, суртешілер және оқытушылар."
Бүгін мәдениет пен өнерге қатысты жандар үшін ерекше күн.
"Маңызды концерт емес, кәсіби мереке."
Оларды құттықтау үшін Мемлекет басшысы Ақорда резиденциясына арнайы шақыртты.
"Қасым-Жомарт Тоқаев, Қазақстан Республикасының Президенті: - Мәдениет пен өнер – ел өміріндегі өте маңызды сала."
"Өнер – ұлттың жаны, ал мәдениет – рухани келбеті."
Бұл қос құндылықты өркениетіміздің өзегі деуге болады.
"Оны сақтап, байыта түсу – ортақ парыз."
Әбіш Кекілбайұлы «Мәдениет тарихы – түптеп келгенде адамзат тарихы» деген.
Қазақтың бітім-болмысын оның төл өнерінен көруге болады.
Елімізде мәдениет пен өнер саласына ерекше басымдық беріліп келеді.
Былтыр мәдени саясаттың 2029 жылға дейінгі тұжырымдамасы қабылданды.
"Соңғы 3 жылда елде 700-ден астам мәдениет нысаны жөнделіп, 170-ке жуығы жаңадан салынды."
30 жылда алғаш рет мемлекеттік ұлттық мекемелер мен оқу орындарына музыкалық аспаптар алу үшін бюджеттен қаражат бөлінді.
ГРАФИКА мәдениет және өнер саласын дамыту мәдени саясаттың 2029 жылға дейінгі тұжырымдамасы қабылданды 700 астам нысан жөнделді 168 ғимарат салынды Ең ауқымды өзгеріс Мұхтар  Әуезов  атындағы Қазақ ұлттық драма театрында болмақ.
Ғасырға жуық тарихы бар киелі қара шаңырақ елдегі театр өнерінің символы.
Бұл өнер ордасы бүгінде көрермендердің рухани азық алатын үйіне айналған.
Бүгін Президент театр ғимаратын толықтай қайта жаңғырту басталатындығын айтты.
"Бұл жұмыс аталған өнер орталығының 100 жылдық мерейтойына орай, яғни 2026 жылы аяқталады."
Ал елдегі ең басты 3 музейге ұлттық мәртебесі беріледі.
"Қасым-Жомарт Тоқаев, Қазақстан Республикасының Президенті: - Қазіргі заман талабына сай музей қоғам санасын жаңғыртуға зор ықпал ететін озық институтқа айналуы керек."
"Сол арқылы жас ұрпақ төл тарихымыз бен салт-дәстүрімізді терең танып, одан тағылым алуы қажет."
Жалпы елімізде тарихи-мәдени мұраны сақтау және молайту мақсатында ауқымды әрі үздіксіз жұмыс жүргізіліп келеді.
Ұзақ жылдан бері алғаш рет жақында материалдық емес мәдени мұраның Ұлттық тізбесі айтарлықтай кеңейді.
ЮНЕСКО-ның материалдық емес мәдени мұралар тізіміне біздің «салбурын» және «беташар» сияқты ұлттық дәстүрлерімізді енгізу мәселесі пысықталып жатыр.
Мәдениет пен өнер адамдары үнемі тарихи үрдістің алдыңғы шебінде жүреді.
Сол арқылы ұлтымыздың қарқынды дамуына ықпал етеді.
"Өз шығармашылықтары арқылы әркез халықты жігерлендіріп отыратын жандардың беделін арттыру үшін мемлекет тиісті шараларды қабылдайды, деді Президент."
"Қасым-Жомарт Тоқаев, Қазақстан Республикасының Президенті: - Сіздер өз шығармашылықтарыңыз арқылы халқымыздың бірегей болмысының жаңа қырын ашасыздар."
Азаматтардың жасампаз қуатын оятасыздар.
Сондықтан мемлекет шығармашылық өкілдерінің беделін арттыру үшін тиісті шараларды қабылдайды.
Мәдениет және архив ісі қызметкерлерінің жалақысы айтарлықтай көбейді.
Менің тапсырмаммен «Халық әртісі» және «Халық жазушысы» атағы қайта беріле бастады.
Мәдениет пен өнер майталмандарын кәсіби мерекемен құттықтаған Президент өзінің ақжолтай хабарын да жеткізді.
Енді елордадағы қазақ ұлттық өнер университетіне қазақтың бұлбұл әншісі Күләш Бәйсейітованың есімі беріледі.
Мәдениет және ақпарат министрлігінің бұл бастамасын Мемлекет басшысы құптайтынын айтты.
Бұл - қазақ операсының негізін қалаған әншіге деген ерекше құрметтің белгісі.
"Қасым-Жомарт Тоқаев, Қазақстан Республикасының Президенті: - Бұл әйгілі әншіге көрсетілген зор құрмет әрі ерекше өнерімен тарихта қалған тұлғаларға ел ықыласының айрықша белгісі."
"Түптеп келгенде, мұны тарихи әділдікті қалпына келтіру деп түсінген жөн."
Аға буынның өнердегі жолын қазіргі жастарымыз да лайықты жалғастырып келеді.
Осы сабақтастықты сақтау өте маңызды.
Қазір өнерлі қазақ жастарының қарасы қалың.
Бүкіл әлем тәмсана қарайды.
Тіпті «қазақ феномені» деген ұғым да пайда болды.
"Осы ретте Президент Димаш Құдайбергеннің бірегей өнеріне тәнті болған түрлі елдің азаматтары Қазақстанның мемлекеттік әнұранын шырқап, көк туын желбіретін жүргенін айтты."
"Қасым-Жомарт Тоқаев, Қазақстан Республикасының Президенті: - Өнер – тәрбие құралы."
Мен Ұлттық құрылтайдың отырысында ұлт болашағына қауіп төндіретін бес кесел туралы айттым.
Қоғамды осы кеселдерден тазартуға мәдениет қайраткерлері зор үлес қосып келеді.
Лудомания мен нашақорлықтың зиянын ашып көрсететін тың туындылар шығып жатыр.
Бұл өте дұрыс бастама.Мұндай шығармалар ұрпақ болашағы үшін аса қажет.
Сондықтан осы бағыттағы жұмысты жалғасытра беру керек.
Мәдениет саласының өкілдері халықтың рухани қалқаны болуға тиіс.
"Ұрпақтар сабақтастығы жайлы айтқан Президент ардагер өнер иелері жас ұрпақты жасампаздыққа, жаңашылдыққа үйретуге, бірлікті нығайтуға, өнімді еңбек етуге баулуға белсене атсалысатынына сенім білдірді."
"Қасым-Жомарт Тоқаев, Қазақстан Республикасының Президенті: - Сіздер мәдениет пен өнер жолына адал болып, қажырлы еңбек етіп келесіздер."
Оған бүкіл ел куә.
Өнер адамы үшін ең құнды марапат – халықтың ыстық ықыласы.
Мен төл мәдениетімізді дамытуға мол үлес қосып жүрген бір топ азаматты марапаттау туралы шешім қабылдадым.
Мәдениет саласында ерекше орны бар 7 іргелі ұжым биыл мерейлі белеске жетіп отыр.
Сондықтан бүгін негізінен осы мекемелердің қызметкерлеріне жоғары мемлекеттік марапат тапсыруды жөн көрдім.
Кәсіби мереке күні Президент қолынан марапат алғандардың бірі Құрманғазы атындағы Қазақ ұлттық халық аспаптар оркестрінің дирижері Жексен Айсын.
Өнер майталманы 1994 жылдан бері осы оркестрде қызмет етіп келеді.
Қазір бұл ұжымда 80-нен астам өнер иесі еңбек етеді.
Осыдан 4 жыл бұрын оркестрге Президент Жарлығына сәйкес «ұлттық» мәртебесі берілген болатын.
Ал бүгін оркест дирижері «Қазақстанның еңбек сіңірген қайраткері» құрметті атағын алды.
"Жексен Айсын, Құрманғазы атындағы қазақ ұлттық халық аспаптар  оркестрінің дирижері: - Мемлекет басшысының қолынан марапат ала үлкен мәртебе деп санаймын."
Сол үшін де рахметімді айтамын.
"- Бізге бұл мотивация, күш-қуат, қажыр қайрат беретін марапат деп ойлаймын."
Ал қазақ ұлттық өнер университетінің профессоры Қапаш Құлыш бүгін ең жоғары мемлекеттік награданы иеленді.
Жарты ғасырдан астам уақыт сахнада жүрген өнер майталманы Президенттің қолынан «Құрмет» орденін алды.
Қапаш Құлыш өзінің еңбек жолын атақты «Гүлдер» ансамблінде бастаған.
Құрамында 40 жыл болған ол бүгінде жас буынға өзінің білген-түйгенін үйретіп келеді.
"Қапаш Құлыш, Қазақ ұлттық өнер университетінің профессоры: - Қуаншытың жасы."
Өйткені еңбек ешқашан өшпейді екен ғой.
Мен 55 жыл сахнада жүрмін.
Биыл 75 жасқа толып жатырмын.
Сондықтан тәуба.
"Жақсылықтың ерте, кеші жоқ дейді ғой."
Жақсылық бүгін мені тауып алды.
"Барлық халқыма, еліме, жұртыма мың да бір алғыс."
"Риат Шони, тілші: - Мәдениет пен өнер - ел идеологиясы мен жаңғыруында алар орны айрықша сала."
"Актер,  күміс көмей әншілер, мың бұралған бишілер мен қылқалам шеберлері - суретшілер."
Осы жандардың барлығының да ел дамуына қосар үлесі орасан зор.
Оған ешбір дау жоқ.
Ал ел үшін еңбек еткен елеусіз қалмайды.
Оған бүгін Президент қолынан мемлекеттік награда алған 20 отандасымыз дәлел.
Өйткені өнерлі адам өрге жүзеді.
"Риат Шони, Ерлан Наурызбаев, Алмас Омарғалиев"
Мемлекет басшысына су тасқыны салдарын жою және қалпына келтіру жұмыстары жөнінде есеп берілді.
Бұл туралы Ақорданың баспасөз қызметі хабарлады.
Президент Қасым-Жомарт Тоқаев ШЫҰ-ға мүше мемлекеттердің Сыртқы істер министрлерімен кездесу өткізді.
Бұл туралы Ақорданың баспасөз қызметі хабарлады.
"Жиынды ашқан Мемлекет басшысы Қасым-Жомарт Тоқаев Шанхай ынтымақтастық ұйымының қазіргі төрағасы Қазақстанның, сондай-ақ өз атынан барша Иран халқы мен оның басшылығына осы елдің Президенті мен Сыртқы істер министрінің қайғылы қазаға ұшырауына байланысты көңіл айтты."
Қасым-Жомарт Тоқаев шет мемлекеттердің Сыртқы істер министрлері кеңесінің отырысы күн тәртібіндегі өзекті мәселелерді шешу жөніндегі ШЫҰ-ның маңызды форматтарының бірі екеніне тоқталды.
Қасым-Жомарт Тоқаев Қазақстанның бастамаларын қолдағаны және бірлескен табысты жұмысы үшін ұйымға мүше мемлекеттерге алғыс айтты.
"Президенттің айтуынша, ШЫҰ-ның цифрлық, туристік және энергетикалық салалар бойынша ұйымдастырылған форумдарын қоса алғанда,100-ден астам іс-шара өткен."
"Президенттің пікірінше, жаһандық стратегиялық тұрақсыздық жағдайында кешенді тәсілдерді қолданудың, барлық тараптың мүддесін ескерудің және үнемі мәмілеге келу жолдарын іздеудің маңызы артып келеді."
Мемлекет басшысы бүкіл адамзат үшін бейбіт және үйлесімді даму мұраттары мен құндылықтарын ұжым болып ілгерілететін уақыт келді деп санайды.
Мемлекет басшысы ШЫҰ-ның ортақ сын-қатер мен қауіптерді еңсеру ісіндегі әлеуетін арттыру жұмыстары дер кезінде қолға алынып отырғанын атап өтті.
Осы орайда Қасым-Жомарт Тоқаев «үш зұлым күшке» қарсы күрес Ұйым ынтымақтастығының тұрақты назарында болуға тиіс деп санайды.
Президент киберқауіпсіздік мәселелерін көтерді.
"Оның пікірінше, бұл жұмыста киберқауіптерді ерте анықтауға және ШЫҰ елдерінің ақпараттық инфрақұрылымының тұрақты жұмысын қамтамасыз ету тетіктерін әзірлеуге баса мән берілуі керек."
Мемлекет басшысы ШЫҰ-ның алдағы Астана саммиті «Көпжақты диалогты нығайту – орнықты бейбітшілік пен дамуға ұмтылу» деген атаумен өтетінін жеткізді.
Президент ШЫҰ-ның Астана саммиті қарсаңында белсенді жұмыс атқарғаны үшін сыртқы саясат ведомстволарының басшыларына алғыс айтты.
"Кездесуге Ресей Сыртқы істер министрі Сергей Лавров, Қытай Сыртқы істер министрі Ван И, Пәкістан Премьер-министрінің орынбасары – Сыртқы істер министрі Мұхаммед Исхак Дар, Қазақстан Премьер-Министрінің орынбасары – Сыртқы істер министрі Мұрат Нұртілеу, Қырғызстан Сыртқы істер министрі Жээнбек Кулубаев, Тәжікстан Сыртқы істер министрі Сироджиддин Мухриддин, Өзбекстан Сыртқы істер министрі Бахтиёр Саидов, Беларусь Сыртқы істер министрі Сергей Алейник, Үндістанның Сыртқы істер вице-министрі Рави Дамму, Иран Сыртқы істер министрінің орынбасары Мехди Сафари, ШЫҰ Бас хатшысы Чжан Мин, ШЫҰ Өңірлік терроризмге қарсы құрылымы Атқарушы комитетінің директоры Руслан Мирзаев қатысты."
"Мемлекет басшысы Ресейдің Сыртқы істер министрі Сергей Лавровты қабылдады, деп хабарлайды Ақорданың баспасөз қызметі."
Қазақстан Президенті ШЫҰ-ға мүше мемлекеттердің Сыртқы істер министрлері кеңесінің отырысына қатысу үшін Астанаға келген Ресей Федерациясының Сыртқы істер министрі Сергей Лавровты қабылдады.
"Мемлекет басшысы Ресей дипломатына ілтипат білдіре отырып, екі елдің қатынастары стратегиялық серіктестік және одақтастық рухында қарқынды дамып келе жатқанын атап өтті."
Кездесу барысында сауда-экономикалық ынтымақтастықты одан әрі нығайту және инвестициялық-өнеркәсіптік кооперацияны ілгерілету мәселелеріне ерекше назар аударылды.
Қасым-Жомарт Тоқаев бұған дейін жоғары деңгейде қол жеткізілген уағдаластықтарды толыққанды жүзеге асырудың маңызы зор екенін айтты.
"Оның пікірінше, барлық тапсырма стратегиялық сипатқа ие және екі ел арасындағы көпқырлы байланыстарды айтарлықтай нығайтуға бағытталған."
"Сонымен қатар кездесуде өңірлік және халықаралық күн тәртібіндегі өзекті мәселелер, сондай-ақ көпжақты форматтағы және интеграциялық бірлестіктер аясындағы өзара іс-қимылдар талқыланды."
"Президент ҚХР Мемлекеттік кеңесінің мүшесі, Сыртқы істер министрі Ван Иді қабылдады, деп хабарлайды Ақорданың баспасөз қызметі."
Кездесу барысында Қасым-Жомарт Тоқаев Қытай дипломатиясының әлемдік саясатта аса маңызды рөл атқаратынына тоқталды.
"Оның айтуынша, Қытайдың бастамалары жаһандық күн тәртібіне ықпал етеді және халықаралық бейбітшілік пен тұрақтылықты сақтауға елеулі үлес қосады."
"Мемлекет басшысы Қытайды тауар өндіру және экспорттау, технологиялық инновация, экономикалық өсім, халықаралық инвестиция және басқа да көптеген салада мойындалған көшбасшы ел ретінде атап өтті."
"Сонымен қатар Президент БҰҰ, ШЫҰ, АӨСШК сияқты халықаралық ұйымдар аясындағы қазақ-қытай қатынастарына жоғары баға берді."
"Министр Ван И қазақ жерінде құрмет көрсеткені үшін Мемлекет басшысына алғыс айтып, ҚХР Төрағасы Си Цзиньпиннің ізгі тілегін жеткізді."
"Бұдан бөлек, кездесуде сауда-экономикалық, энергетикалық, мәдени-гуманитарлық салалардағы екіжақты ықпалдастықты одан әрі нығайту перспективалары, сондай-ақ үкіметаралық қатынастарды кеңейту мүмкіндіктері талқыланды."
"Кездесу соңында Мемлекет басшысы ҚХР Төрағасы Си Цзиньпинге сәлемін жолдап, оның Астанаға жасайтын алдағы мемлекеттік сапарына үлкен үміт артатынын жеткізді."
Түркия Қазақстанның ең ірі бес сауда серіктесінің бірі.
Сонымен қатар басты 10 инвестордың қатарына кіреді.
Былтыр екі жақты сауда-саттық көлемі 6 миллиард долларға жетті.
Ендігі меже өзара сауда айналымын 10 млрд долларға дейін жеткізу.
Бұл жөнінде бүгін Түркия Ұлттық мәжілісінің төрағасы Нуман Куртулмушты қабылдаған мемлекет басшысы Қасым-Жомарт Тоқаев айтты.
Кездесуде Қазақстан мен Түркияның кеңейтілген стратегиялық серіктестігін одан әрі нығайту мәселелері талқыланды.
"Президент парламенттік дипломатияның әлеуетін жоғары бағалайтынын атап өтіп, Түркия Ұлттық Мәжілісі төрағасының Қазақстанға сапарының мәні зор екеніне назар аударды."
Өз кезегінде Нуман Куртулмуш атажұртта түрік делегациясына көрсетілген сый-құрмет үшін ризашылығын білдірді.
"Тағы Түркия Ұлттық Мәжілісінің төрағасы Түркістан қаласына барып, қасиетті орындарға зиярат ететіндігін де жеткізді."
Әңгімелесу барысында мәртебелі мейман алдағы уақытта Түркия мен Қазақстан арасындағы ынтымақтастық одан әрі нығая түсетініне сенім білдірді.
Қасым-Жомарт Тоқаев Иран Президенті Ибрахим Раисидің қайтыс болуына байланысты көңіл айту жеделхатын жолдады.
2024 жылғы 20 мамыр Мемлекет басшысы Иран Ислам Республикасының Президенті Ибрахим Раиси мен үкіметтік делегация мүшелерінің Шығыс Әзербайжан провинциясында тікұшақ апаты салдарынан қайтыс болуына байланысты Қазақстан халқының және жеке өзінің атынан осы елдің Жоғары лидері Әли Хаменеи мен Бірінші Вице-Президенті Мохаммад Мохберге және барша Иран халқына көңіл айтты.
– Тікұшақ апаты салдарынан Иран Ислам Республикасының Президенті Ибрахим Раиси мен оның сенімді серіктерінің қайтыс болғаны туралы суыт хабарды терең күйзеліспен қабыл алдым.
"Ибрахим Раиси Иран мемлекеті мен халқының әл-ауқатын арттыруға, мүддесінің мұқалмауына, аймақтағы тұрақтылықты сақтауға өз өмірін риясыз арнаған көрнекті мемлекет қайраткері."
Оның қолға алған бастамалары мен жетістіктері халықаралық қауымдастық тарапынан жоғары бағаланғаны баршаға мәлім.
"Қазақстандықтар Ибрахим Раисиді парасатты басшы, халықаралық деңгейдегі беделді саясаткер, екіжақты ынтымақтастықты нығайтуға зор еңбек сіңірген тұлға ретінде әрдайым есінде сақтайды."
"Марқұмдардың жатқан жері жайлы, топырағы торқа болсын, – деп жазылған жеделхатта."
Қасым-Жомарт Тоқаев Ресей Президенті Владимир Путинмен телефон арқылы сөйлесті.
2024 жылғы 18 мамыр Мемлекеттер басшылары Қазақстан мен Ресей арасындағы стратегиялық серіктестік және одақтастық рухындағы қатынастарды одан әрі нығайтуға ниетті екенін растады.
Сондай-ақ бұған дейін жоғары деңгейде қол жеткізілген уағдаластықтарды екі ел үкіметтерінің сапалы жүзеге асыруы маңызды екені атап өтілді.
Сонымен қатар президенттер өңірлік және халықаралық күн тәртібіндегі өзекті мәселелер жөнінде пікір алмасты.
Әңгімелесу барысында Владимир Путин Қасым-Жомарт Тоқаевты өткен туған күнімен құттықтады.
"Президент Қасым-Жомарт Тоқаевқа Премьер-Министр Олжас Бектенов су тасқыны салдарын жою және табиғат апатынан зардап шеккен, ең алдымен, эвакуациялық пункттердегі азаматтарға көмек көрсету жөніндегі жұмыстар туралы баяндады."
"Мемлекет басшысы бұл бағыттағы шараларды күшейтуге, зардап шеккен тұрғындарды сапалы баспанамен қамтамасыз етуге, қалалар мен елді мекендердегі инфрақұрылымдарды жөндеуге және құрылыс жұмыстарына кірісуге қатысты тапсырма берді."
"Президенттің айтуынша, жергілікті атқарушы органдардың басшылары халықпен етене әрі тиімді жұмыс істеуге міндетті."
Сондай-ақ туындаған мәселелерді шешу және жұртшылықтың орынды талап-тілегін орындау жөніндегі мемлекеттік саясат пен қабылданып жатқан шараларды нақты түсіндіруге тиіс.
"Сонымен қатар Үкімет, әкімдіктер құқық қорғау органдарымен бірлесіп, заңға сәйкес қоғамдық тәртіпті қамтамасыз етуі керек."
Мемлекет басшысының Жарлығымен Нұрдәулет Игілікұлы Қилыбай Маңғыстау облысының әкімі лауазымына тағайындалды.
Бұл туралы Ақорданың баспасөз қызметі хабарлады.
Білімі жоғары.
"""Тасымалдауды ұйымдастыру жөніндегі инженер"", ""Қаржы және қаржы құқығы"" маманы."
2018 жылы АҚШ-тың Бостон қаласында Stafford House халықаралық мектебінде білім алған.
Еңбек жолын 1999 жылы Маңғыстау тасымалдау бөлімшесі станциясының кезекшісі қызметінен бастаған.
"Кейін Астана станциясында кірме жолдары бойынша жүктерді қабылдап-тапсырушы, ""ҚТЖ"" ҰК"" акционерлік қоғамынының бас маманы, бөлім бастығы, магистральды желілер дирекциясы басқарушысының көмекшісі қызметтерінде болды."
"2005-2009 жылдар аралығында Қазақстан Республикасы Көлік және коммуникациялар министрлігі Көлік және қатынас жолдары комитетінің бөлім бастығы, басқарма бастығы, төрағаның орынбасары қызметін атқарған."
"2009-2010 жылдары ""Вокзал-сервис"" АҚ президенті, ""ҚТЖ"" ҰК"" АҚ Жолаушыларды тасымалдау жөніндегі басқарушы директоры болды."
2010-2011 жылдары Қазақстан Республикасы Көлік және коммуникациялар министрлігі Көлік және қатынас жолдары комитетінің төрағасы қызметін атқарды.
"2011-2012 жылдар аралығында ""ҚТЖ"" ҰК"" АҚ президентінің кеңесшісі, кейін осы акционерлік қоғамның Маңғыстау жолдары бөлімшесі филиалының директоры болды."
2012-2013 жылдары Қазақстан Республикасы Көлік және коммуникациялар министрлігі Көлік және қатынас жолдары комитетінің төрағасы қызметінде болды.
"2013-2017 жылдары ""ҚТЖ"" ҰК"" АҚ аппарат басшысы - атқарушы директоры, ""ҚТЖ"" ҰК"" АҚ атқарушы директоры - ""Жолаушылар тасымалдау"" АҚ президенті, ""Теміржолсу"" АҚ Бас директоры - Басқарма төрағасы қызметін атқарды."
2018-2020 жылдары – Маңғыстау облысы әкімінің орынбасары.
2020 жылдың маусым айынан бастап Ақтау қаласының әкімі лауазымында болды.
2022 жылдың қазан айынан бүгінге дейін Маңғыстау облысы әкімінің орынбасары қызметін атқарды.
"2023 жылғы 25 қаңтарда ""Өзенмұнайгаз"" АҚ бас директоры болып тағайындалды."
Малайзияның Премьер-министрінің елге сапары аясында құны 500 млн доллардан асатын маңызды құжаттарға қол қойылады деп күтілуде.
"Мәртебелі мейманды Президент Қасым-Жомарт Тоқаев қабылдап, тараптар келелі келіссөздер жүргізді."
Азияның оңүстік-шығысындағы елмен қай салалардағы әріптестікті арттыруға болады?
"Риат Шони, тілші: - Орнықты дамудың жаңа дәуіріне қадам басар тұста Азия елдері көш бастап тұр."
Оған мына сандар дәлел.
Биыл Азия елдері әлемдік жалпы ішкі өнімнің 60 пайыз өсіміне қол жеткізеді деген болжам бар.
"Демек, сары құрлық мемлекеттері әлемдік экономика өсімінің негізгі қозғаушы күшіне айналуда."
Ал Малайзия экономикасы мықты деген мемлекеттерден құралған Оңтүстік шығыс Азия елдері қауымдастығының мүшесі.
Сондықтан сауда-саттық пен транзиттік әлеуетті арттыруда келелі келіссөздер жүргізу Қазақстан үшін аса маңызды.
Осындай келіссөздер жүргізу үшін бүгін елге ресми сапармен Малайзияның Премьер-министрі Ануар Ибрагим арнайы келді.
Мәртебелі мейманды Мемлекет басшысы Қасым-Жомарт Тоқаев Ақорда резиденциясында қошеметпен қарсы алды.
"Құрмет қарауыл ротасы сап түзеп, екі елдің мемлекеттік әнұрандары шырқалды."
Тараптар екі елдің делегация мүшелерін таныстырғаннан кейін екі жақты келіссөз жүргізді.
Жалпы қазір Қазақстан мен Малайзия арасындағы әріптестік лайықты деңгейде дамып келеді.
Алыс беріс те ширай түсті.
"Былтыр екі ел арасындағы сауда-саттық 246,5 млн долларға жеткен."
Оның 33 млн-нан астамы қазақстандық экспорт.
"Азияның оңтүстік-шығысындағы мемлекет бізден негізінен мұнай, қара металл өнімдері мен трансформаторларды импорттайды."
"Ал Қазақстанға тұрмыстық техника, телефон сынды тауарларды экспорттайды."
Екі ел арасындағы сауда-саттық 2023 ж.
"– $246,5 млн Экспорт – $33,1 млн Импорт – $213,4 млн Экспорттық Өнімдер Мұнай шикізаты Қара металл өнімдері Трансформаторлар Геодезиялық құрылғылар ИМПОРТТЫҚ ӨНІМДЕР Пальма майы Тұрмыстық техника Телефон Маргарин Болат Сүгірбаев, ҚР Малайзиядағы Төтенше және Өкілетті елшісі: - Малайзия елінің статистикасына сай биыл бірінші тоқсан қорытындысы бойынша арадағы сауда-саттық 30 пайызға өскен."
Бұл көрсеткіш әрі қарай да өседі деген сенімдемін.
Оған араға 10 жыл салып жоғары деңгейде жасалған осындай сапар себеп бола алады.
Қазір әлем назары Азия елдеріне ауған.
Бұл жақта да үлкен инвестициялық әлеует бар.
Малайзия - Қазақстанның Оңстүстік-Шығыз Азиядағы маңызды әрі сенімді серіктестерінің бірі.
Сондықтан да арадағы байланыстарды одан әрі дамыту керек.
"Бұған Малайзия Үкімет басшысының жасаған сапары тың серпін береді, деді Президент."
"Қасым-Жомарт Тоқаев, Қазақстан Республикасының Президенті: - Қазақстан мен Малайзияны ұзақ жылғы достық пен өзара ынтымақтастық арқауы байланыстырады."
Бізде бұл бағытта жақсы дәстүр қалыптасқан.
Сондықтан Сіздің сапарыңыз екі ел арасындағы байланыстарды одан әрі дамытуға тың серпін береді деп сенемін.
Біз көптеген маңызды салаларда өзара ықпалдастығымыз бен ынтымақтастығымызды одан әрі нығайту үшін қосымша күш жұмсауға дайынбыз.
Қазіргі геосаяси және экономикалық ахуалға байланысты елдердің қарым-қатынасын одан әрі нығайтудың маңызы арта түсті.
Қазақстан мен Малайзияның сан саладағы әріптестігін дамыта алатын зор әлеуеті бар.
Бүгінде Малайзия Оңтүстік-Шығыс Азияның жаңа IT-хабына айналуды көздейді.
"Тиісті дата-орталықтар құрылып, ірі компаниялар тартылуда."
Осы ретте қазақстандық стартап жобалардың экспортқа шығу мүмкіндігі артып отыр.
"Жаслан Мәдиев, ҚР Цифрлық даму, инновациялар және аэроғарыш өнеркәсібі министрі: - Біздің істеген жұмыстарымызды көрсетуге дайынбыз."
"Біздің IT технологиярды, стартаптарды осы экспортқа шығарып, оларға көмек көрсетуге дайынбыз."
"Малайзияның технологияларын қарап, біздің стартаптармен кездесу өткізіп, көмек көрсететін боламыз."
Араға 10 жыл салып Қазақстанға келген Малайзия Премьер-министрінің бұл сапарында тарихи мән бар.
Себебі бұл екі ел арасындағы ынтымақтастықтың жаңа кезеңіне жол ашады.
Кеңейтілген құрамда өткен келіссөз барысында Қасым-Жомарт Тоқаев Малайзиямен анағұрлым тығыз әрі нәтижелі ықпалдастық жасауға дайын екенімізді жеткізді.
"Қасым-Жомарт Тоқаев, Қазақстан Республикасының Президенті: - Ынтымақтастығымыздың келешегі зор екеніне сенімдімін."
Сіздің бизнес-форумға қатысу ниетіңізді құптаймын.
Іскерлік топтар арасындағы байланыстар – өзара қарым-қатынасты дамытудың маңызды факторы.
Біз малайзиялық компаниялардың қатысы бар жаңа табысты жобалардың жүзеге асырылуын қолдаймыз.
Бұл ретте Қазақстан Үкіметі қажетті көмек көрсетуге дайын.
"Бұдан бөлек, екі елдің азаматтары мен бизнесмендері 30 күндік визасыз режимнің және қолайлы тікелей әуе қатынасының игілігін көріп отыр."
Сонымен қатар 500-ден аса қазақстандық студент Малайзия университеттерінде білім алады.
Олар екі ел арасындағы «алтын көпір» қызметін атқаратыны сөзсіз.
Осы студенттердің барыс-келісі биыл едәуір жеңілдей түсті.
Себебі көктемде Қазақстан мен Малайзия арасын қатынайтын жаңа әуе рейсі ашылады.
Енді Алматыдан Куала-Лумпурға 7-8 сағатта жетуге болады.
"Малайзия, Куала-Лумпур Амир Хайдаров, 24KZ арнасының тілшісі: - Оқуға келетіндер үшін бұл өте ыңғайлы."
Бұрын біз Түркия арқылы немесе Дубай арқылы Малайзияға келетінбіз.
Ал қазір Алматыдан тікелей рейспен келе аламыз.
Дубайға немесе Түркияға 4-5 сағаттай ұшу керек болған.
Содан кейін ары қарай 10 сағаттай Малайзияға.
Ол өте ыңғайсыз және уақытты көп алатын жол болған.
Ал қазір 7 сағатта Алматыдан тікелей Куала-Лумпурға келе аламыз.
Бұл рейстің іске қосылуы елге инвестиция тартуға да оң ықпал ететіні сөзсіз.
Қазір 30-ға жуық бірлескен компания жұмыс істейді.
Малайзия тарапы оның санын арттыруға ниетті.
Қазақ басшысымен кездесу барысында Малайзия премьері Ануар Ибрагим нақты ұсыныстар және елде табысты жүзеге асырылған өзгерістерден үлгі алуға келгендігін айтты.
"Ануар Ибрагим, Малайзия Премьер-министрі: - Біз дамып келе жатқан экономикалық қатынастардан барынша пайда таба аламыз."
Нақты ұсыныстарымыз бар.
Министрлеріңізбен импорт және экспорт мәселелері жөнінде екіжақты кездесу өткізуді жоспарлап отырмыз.
Малайзияның тауарлар нарығы орасан зор.
Қазіргі кезде біздің еліміз компьютер чиптерін өндіретін өңірлік хабқа айналды.
"Оған АҚШ, Еуропа елдері, оның ішінде Германия, сондай-ақ Қытай ауқымды инвестиция құйып отыр."
"Біз өз тәжірибемізбен бөлісіп, Сіздің елде табысты жүзеге асырылған өзгерістерден үлгі алғымыз келеді."
"Әлбетте, халал-индустрия секілді салалар да назардан тыс қалмауы керек."
Сонымен қатар біз ислам-банкингінің перспективасын қарастырамыз.
Малайзия Премьер-министрі Ануар Ибрагим Қазақстанға үлкен делегациямен келді.
Оңтүстік-Шығыс Азия елінің бізбен әріптестік аясын кеңейтуге деген ынтасын осыдан-ақ аңғаруға болады.
Ал ертең екі елдің Үкімет басшыларының қатысуымен үлкен бизнес-форум өтеді.
Шарада құны 500 млн доллардан асатын маңызды құжаттарға қол қойылады деп жоспарланған.
"Риат Шони, Марат Диханбаев"
Содан кейін Қасым-Жомарт Тоқаев пен Малайзия Премьер-министрі шағын құрамда кездесті.
"Тараптар саяси, сауда-экономикалық, инвестициялық және гуманитарлық салалардағы ықпалдастықтың жай-жапсарын талқылады."
Президент Малайзия Қазақстанның Оңтүстік-Шығыс Азиядағы маңызды әрі сенімді серіктестесі екенін атады.
Сондай-ақ екі ел байланысының берік негізі қалыптасқанын жеткізді.
"Өз кезегінде Ануар Ибрагим құрмет көрсеткені үшін алғыс айтып, бұл сапарға зор мән беріп отырғанын айтты."
Астанаға үлкен құрамда келген Малайзия делегациясы соның айқын дәлелі болады.
"Қасым-Жомарт Тоқаев, Қазақстан Республикасының Президенті: - Қазақстан мен Малайзияны ұзақ жылғы достық пен өзара ынтымақтастық арқауы байланыстырады."
Бізде бұл бағытта жақсы дәстүр қалыптасқан.
Сондықтан Сіздің сапарыңыз екі ел арасындағы байланыстарды одан әрі дамытуға тың серпін береді деп сенемін.
Біз көптеген маңызды салаларда өзара ықпалдастығымыз бен ынтымақтастығымызды одан әрі нығайту үшін қосымша күш жұмсауға дайынбыз.
Қазақстан мен Қытай арасындағы сауда-саттық былтыр 40 млрд долларға жетті.
Бұл – рекордтық көрсеткіш.
Ендігі меже 100 млрд долларға дейін жеткізу.
Бұл жөнінде бүгін Қазақстанға ресми сапармен келген Қытай Халық Республикасы Мемлекеттік кеңесі Премьерінің орынбасары Лю Гочжунды қабылдған Президент осылай деді.
Әңгімелесу барысында тараптар екі ел арасындағы стратегиялық серіктестіктің қазіргі жай-күйі мен даму перспективаларын талқылады.
"Қасым-Жомарт Тоқаевтың сөзінше, қос мемлекеттің жан-жақты стратегиялық серіктестігі мен мәңгілік достығы ұдайы дамып келеді."
Ал Қазақстан Қытайдың сенімді серіктесі және солай болып қала береді.
Өз кезегінде Лю Гоч-жун арадағы ынтымақтастық қарқынды дамып келе жатқанын атап өтті.
"Қасым-Жомарт Тоқаев, Қазақстан Республикасының Президенті: - Қазақcтан мен Қытайдың жан-жақты стратегиялық серіктестігі мен мәңгілік достығы ұдайы дамып келеді."
Біз болашаққа сеніммен қараймыз.
Мұны ерекше атап өту керек.
Екіжақты сауда-саттықтың көлемі бойынша көш бастап тұрған Қытай – Қазақстанның жетекші сауда-экономикалық серіктесі.
Өткен жылдың қорытындысы бойынша екі ел арасындағы тауар айналымы 40 миллиард долларға жетті.
Бұл – рекордтық көрсеткіш.
Біз мұны 100 миллиард долларға дейін жеткізуді көздеп отырмыз.
Бұл мақсатқа қол жеткізуге болады.
"Лю Гочжун, ҚХР мемлекеттік кеңесі премьерінің орынбасары: - Қытай халқының сыралғы әрі ізгі ниетті досы ретінде Сіз осы жылдар ішінде Қытай мен Қазақстан қатынастарының дамуына сүбелі үлес қостыңыз."
Мұны қытай тарапы жоғары бағалайды.
"Сіздің басшылығыңызбен еліңіз қуатты, гүлденген Жаңа Қазақстанды құру жолында ілгерілей беретініне сенімдімін."
"Қытай мен Қазақстан – тату көршілер, сенімді серіктестер әрі бір-бірін толықтыратын достас елдер."
Жаһан өзгеріс кезеңін бастан өткеріп жатыр.
Қазір қарулы қақтығыс пен эктремизмнен көз ашу мүмкін емес.
Ал Орталық Азия – Шығыс пен Батыс арасын жалғап тұрған алтын көпір.
"Соңғы кездері өңірге қызығушылық жоғары, тиісінше қырын қарайтындар да көбеюі заңдылық."
"Қазақ ""Жауын аяған жаралы"" дейді, демек қауіпсіздік үшін батыл шешім қабылдап, күш біріктіретін кез келді."
"Қасым-Жомарт Тоқаев, Қазақстан Республикасының Президенті: - Заманауи сын-қатерлердің көбі трансшекаралық сипатқа ие."
Сондықтан оларға қарсы тұру үшін күш-жігер біріктіру қажет.
"Бұл жерде, ең әуелі, халықаралық экстремизм мен терроризмге, есірткі тасымалына, қару-жарақ саудасына қарсы күрес туралы сөз болып отыр."
Бауырлас елдер бір-біріне қорған болуы керек.
"Ал бізге қауіп, ең алдымен, экстремистерден төнеді."
Бұған Мәскеуде болған оқиға дәлел.
"Қала ішінде лаң салған террористер тұрғындарды қанға бөктіріп, қырып салды."
Мұндай жағдай біздің аймақта қайталанбауға тиіс.
"Сол үшін ішкі қауіпсіздікпен қоса, шекара сыртында да сауатты саясат жүргізу маңызды."
"Қасым-Жомарт Тоқаев, Қазақстан Республикасының Президенті: - Біздің ойымызша, Ауғанстанды өңірлік байланыстарға белсенді тарту – дәл қазіргі кездегі стратегиялық міндеттердің бірі."
Мұнда көп нәрсе біздің елдеріміздің үйлесімді ұстанымына байланысты.
Қазақстанда Орталық Азия мен Ауғанстан үшін БҰҰ-ның Орнықты даму жөніндегі аймақтық орталығын ашу өзекті мәселе деп санаймыз.
Президент ұсынған бастамаларды бауырлас мемлекеттер қолдап отыр.
"Оларға да қорған керек, олар да қауіпсіздік үшін алаңдайды."
"Виктор Махмудов, Өзбекстан Қауіпсіздік кеңесінің хатшысы: - Сіздің Орталық Азия қауіпсіздігін нығайту туралы бастамаларыңызды толық қолдаймыз."
Астанадағы басқосу тарихи болатынына шүбә келтірмеймін.
Қауіпсіздік саласындағы ынтымақтастықтың іргетасын берік қалайды.
Осы арқылы маңызды мәселелерді жылдам шеше аламыз.
Қазақстандық тараптың ұсынысына келісеміз.
"Қауіпсіздік мәселесін көтерсең, талай мәселе су бетіне қалқып шыға келеді."
"Ашығын айту керек, Орталық Азия бестігін араздастырғысы келетін бөгде күштер де бар."
"Олар жайлы Қасым-Жомарт Тоқаев та айтып, мұндай әрекетпен ашық күресетінін жеткізді."
"Қасым-Жомарт Тоқаев, Қазақстан Республикасының Президенті: - Біз мұндай тәсілдер мен әрекеттерге ашық қарсымыз."
Бұған күмән болмасын.
"Жалпы, біздің елдеріміз арасында өзара оңтайлы шешім таба алмайтын мәселе жоқ және болмауға тиіс."
Тек ортақ іс-қимыл синергиясы мен өзара қолдау бауырлас халықтарымыздың өркендеуіне жол ашатынына сенімдімін.
"Иә, ішкі араздық болмас үшін туындаған мәселені кеңесе, келісе отырып шешу керек."
"Шешілмеген дау, жауабы табылмаған сұрақ қалмағаны маңызды."
"Қазір су, энергетика және кеден саласында түсініспеушіліктер орнайтыны жасырын емес."
"Марат Иманқұлов, Қырғызстан Қауіпсіздік кеңесінің хатшысы: - Бүгінгі кездесу өте өзекті мәселелерді қамтып отыр."
"Оның ішінде халықтарымызды алаңдататын су, энергетикалық, транспорттық түйткілдер де бар."
Осы бағыттағы теріс тендецияны анықтауға жұмыс істеп жатырмыз.
Сол үшін бізге ашық әңгіме болатын алаң керек.
Дәл осындай жағдайда мәселені шешу мүмкіндігі туады.
Аталған мәселелердің барлығын тараптар 9 тамызда Астанада өтетін Орталық Азия мемлекеттері басшыларының VI Консультативтік кездесуінде шешіп алмақ.
Ал бүгінгі отырыс осы ауқымды жиынның алғашқы қадамы.
Аймақтық кооперацияны дамыту жөніндегі «Орталық Азия – 2040» стратегиясы да әзірленді.
Астанадағы саммит барысында осы құжатты қабылдау мәселесі қаралады.
"Осылайша, біз қорғанысты ғана нығайтпай, экономикалық түйіткілдерді де тарқатамыз."
"Қасым-Жомарт Тоқаев, Қазақстан Республикасының Президенті: - Бұл құжат стратегиялық серіктестікті жаңа деңгейге көтереді."
Осы тарихи шартқа қол қою рәсімінің аяқталуы және оның күшіне енуі Астанадағы саммиттің басты нәтижесінің бірі болар еді деп санаймын.
Біздің бесжақты форматты институционалдық тұрғыда одан әрі жетілдіру өзекті болып қала береді.
"Қорғанысты күшейту маңызды, алайда Орталық Азия әлем үшін жабық аймаққа айналмайды."
Біз өзге мемлекеттермен байланысты нығайта береміз.
Бұған жаһан елдерінің де қызығушылығы да жоғары.
"Қасым-Жомарт Тоқаев, Қазақстан Республикасының Президенті: - Шетелдік серіктестермен жан-жақты байланыстар жоспарлы түрде нығайып келеді."
"Өздеріңізге мәлім, әлемдік ойыншылар «Орталық Азия +» форматындағы белсенді ықпалдастыққа зор қызығушылық білдіріп отыр."
Былтыр өткізілген кездесулердің қорытындылары – соның айқын дәлелі.
Қазіргі басты мақсат – әр салада берік байланыс орнату.
Соңғы уақытта мемлекетаралық саяси диалог мүлде жаңа деңгейге көтерілді.
Өңір елдері арасындағы өзара сауда-экономикалық ықпалдастық белсенді түрде кеңеюде.
Аймақ осы қарқыннан таймаудың жолын іздейді.
"Қасым-Жомарт Тоқаев, Қазақстан Республикасының Президенті: - Соңғы бес жылда өңірішілік сауда-саттық көрсеткіші 80 пайыздан астам артып, 10 миллиард доллардан асқан."
"Бұл ретте елдер арасындағы экспорттық-импорттық операцияларды жоспарлы түрде ұлғайту, тауарлардың номенклатурасын көбейту мәселелері шешіліп жатыр."
"Аймақтық ірі жобалар бәрімізге айтарлықтай пайда әкеліп қана қоймай, Орталық Азия экономикасының бүкіл құрылымын да өзгертеді."
Орталық Азиядағы серіктестерімізге сенім артуға болады.
Олардың басына күн туғанда біз әрдайым қолдауымызды аямадық.
Биылғы су тасқыны кезінде бауырлас елдер жылуын жіберді.
Кездесу барысында мемлекет басшысы бұған ризашылығын білдірді.
"Шын мәнінде, біздің тарап бұл игі істі жоғары бағалайды және оны шынайы достықтың, тату көршіліктің және өзара қолдаудың айқын дәлелі ретінде қарастырады."
"Бекзат Аманов, Ернар Нысанбай, 24.KZ, ПТРК"
Қасым-Жомарт Тоқаев Қазақстанға ресми сапармен келген Қытай Халық Республикасы Мемлекеттік кеңесі Премьерінің орынбасары Лю Гочжунды қабылдады.
"Әңгімелесу барысында қазақ-қытай стратегиялық серіктестігінің қазіргі жай-күйі мен даму перспективалары, сондай-ақ бұған дейін Президент Қасым-Жомарт Тоқаев пен ҚХР Төрағасы Си Цзиньпин қол жеткізген уағдаластықтарды екі ел үкіметтерінің іске асыру барысы талқыланды."
"Мемлекет басшысының айтуынша, Қазақстан Қытайдың сенімді серіктесі және солай болып қала береді."
Сонымен қатар ҚХР-мен екіжақты қарым-қатынасты мүлде жаңа деңгейге көтеру еліміз үшін маңызды басымдық саналады.
Өз кезегінде Лю Гочжун Қытай мен Қазақстан арасындағы ынтымақтастықтың қарқынды дамып келе жатқанын атап өтті.
"Кездесу барысында сауда, инвестиция, ауыл шаруашылығы, көлік-логистика, энергетика және туризм салаларындағы ықпалдастықты нығайту перспективалары қарастырылды."
Сондай-ақ мәдени-гуманитарлық байланыстарды дамыту мәселелері талқыланды.
Президент Қасым-Жомарт Тоқаев Орталық Азия елдері қауіпсіздік кеңестерінің хатшыларын қабылдады.
"Қасым-Жомарт Тоқаев делегация басшыларына ілтипат білдіре отырып, Орталық Азия елдері қауіпсіздік кеңестері хатшыларының алғашқы кездесуі сыртқы және ішкі сын-қатерлер мен қауіптің алдын алу үшін күш-жігер біріктіретін, сондай-ақ оған қарсы тұруға қажетті шараларды әзірлейтін тиімді алаңға айналуы керек екенін атап өтті."
"Президенттің пікірінше, бұл процестер өңірлік қауіпсіздік пен тұрақтылықты қамтамасыз ету саласындағы нәтижелі диалогпен дәйектелуге тиіс Қасым-Жомарт Тоқаев заманауи сын-қатерлердің көбі трансшекаралық сипатқа ие екенін айтты."
Сондықтан оларға қарсы тұру үшін күш-жігер біріктіру қажет.
"Мемлекет басшысының айтуынша, бүгінгі басқосу Орталық Азия мемлекеттері басшыларының алтыншы Консультативтік кездесуіне дайындықтың маңызды кезеңі саналады Аталған жиын 9 тамызда Астанада өтеді."
Сондай-ақ Қазақстан ұйымның биылғы төрағасы ретінде алдағы саммиттің әлеуетін нығайту үшін белсенді жұмыс жүргізіп жатыр.
"Қасым-Жомарт Тоқаев достық, тату көршілік және одақтастық рухындағы өңірлік ықпалдастықтың деңгейі жоғары екенін атап өтті."
"Оның айтуынша, ынтымақтастық тек өңір ішінде ғана шектеліп қалмайды."
Қазақстан Президенті жиынға қатысушыларды аймақтағы елдерді бір-біріне қарсы қоюға және оларды араздастыруға тырысушы бөгде күштерге бірлесіп қарсы тұруға шақырды Қасым-Жомарт Тоқаев бүгінгі кездесудің қорытындысы Орталық Азия елдерінің қауіпсіздік саласындағы ынтымақтастығын нығайтуға ықпал ететініне сенім білдірді.
"Жиынға Қазақстан Қауіпсіздік Кеңесінің хатшысы Ғизат Нұрдәулетов, Қырғызстан Қауіпсіздік Кеңесінің Хатшысы Марат Иманкулов, Тәжікстан Қауіпсіздік Кеңесінің хатшысы Насрулло Махмудзода, Өзбекстан Қауіпсіздік Кеңесінің хатшысы Виктор Махмудов және Түрікменстанның Қазақстандағы елшілігінің әскери атташесі Аннамырат Ягмыров қатысты."
Кездесу барысында Президент Қасым-Жомарт Тоқаев пен Германия экономикасы Шығыс комитетінің басқарма төрағасы және CLASS Group компаниясы байқаушылар кеңесінің төрағасы Катрина Клаас-Мюльхойзер екіжақты экономикалық ынтымақтастықты одан әрі нығайту перспективасын талқылады.
"«Қазпошта» компаниясы тұңғыш рет соңғы 5 жылда 2,4 миллиард теңге пайда тауып, акционерлерге 1,5 миллиард теңге дивиденд төледі."
Ал салық аударымдары мен баж алымдары 30 миллиард теңгеден асқан.
Бұл туралы акционерлік қоғамның басқарма төрағасы Әсел Жанасова мәлімдеді.
"Ол бүгін Президенттің қабылдауында болып,  компанияның қаржылық жағдайы жөнінде мәлімет берді."
"Былтыр «Қазпошта» арқылы жеткізілетін сәлемдемелердің саны 35 пайызға көбейіп, жеткізу жылдамдағы екі есе артқан."
Енді компания Алматыда «А» санатындағы жоғары технологиялық қойма салуға ниетті.
Нысан Еуразия кеңістігінде негізгі транзит торабына айналуға тиіс.
Оған қоса Қазақстанның Шығыс пен Батысты арасындағы жүк өткізу әлеуетін арттыруға ықпал етеді.
Қасым-Жомарт Тоқаев логистикалық әлеуетін арттыру жұмыстарын жалғастыруды тапсырды.
"Мемлекет басшысы Қасым-Жомарт Тоқаев Цифрлық даму, инновация және аэроғарыш өнеркәсібі министрі Жаслан Мәдиевті қабылдады."
Кездесуде ведомствоның қазіргі қызметі мен жұмыс жоспары баяндалды.
"Жаслан Мәдиевтың айтуынша, қазір мемлекеттік басқаруды цифрлық трансформациялау үшін институционалдық база қалыптасқан."
"Реинжиниринг міндеттемесі заң жүзінде бекітіліп, 600-ден астам бизнес-процесс қайта қаралды."
Сондай-ақ GovTech платформалық тәсілі арқылы цифрлық трансформациялау үдерісі басталды.
Мұнан бөлек отандық IT-компаниялардың экспорт нарықтарына шығу перспективасы айтылды.
"Президент мемлекеттік басқару ісін сапалы түрде цифрландырып, халықаралық IT-алпауыттармен ынтымақтастықты жандандыруды тапсырды."
Сондай-ақ экономиканың түрлі секторында жасанды интеллектіні одан әрі дамытуты міндеттеді.
Президент Ішкі істер министрі Ержан Сәденовті қабылдады.
Бұл туралы Ақорданың баспасөз қызметі хабарлады.
Қасым-Жомарт Тоқаевқа еліміздегі криминогендік ахуал туралы мәлімет берілді.
Ұсынылған ақпаратқа сәйкес жыл басынан бері қылмыс деңгейі төмендеген.
"Ұрлық, тонау, қарақшылық, бұзақылық, сондай-ақ тұрмыстық зорлық-зомбылық, мас күйінде және көшелерде жасалатын құқық бұзушылықтардың саны айтарлықтай азайған."
Министр қылмыскерлерді іздестіру жұмысының нәтижесі туралы да баяндады.
"Атап айтқанда, жыл басынан бері 782 адам, оның ішінде 79 азамат шетелде ұсталды."
Іздеуде жүрген 16 адам елге экстрадицияланды.
Президентке адам көп жиналатын жерлерде азаматтардың қауіпсіздігін қамтамасыз ету жөнінде ақпарат берілді.
"Террористік әрекет тұрғысынан алғанда осал екі мыңнан астам нысан, соның ішінде мектептер, жоғары оқу орындары, сауда және ойын-сауық орталықтары, концерт залдары мен басқа да тарихи-мәдени ғимараттар тексерілді."
Сонымен қатар Ержан Саденов көші-қон ісін бақылау жұмыстары жайында есеп берді.
"Жыл басынан бері елімізге 4,2 миллион шетел азаматы келіп, оның 4 миллионға жуығы шекарадан кері шыққан."
Олардың 90 пайызы – ТМД азаматтары.
"Мемлекет басшысына ұйымдасқан, кибер және есірткі қылмыстарына қарсы іс-қимыл жөніндегі, сондай-ақ құқық бұзушылықтардың, оның ішінде тұрмыстық зорлық-зомбылықтың алдын алу, су тасқыны салдарын жою, жол қауіпсіздігін қамтамасыз ету, кезектен тыс аттестациялау бағыттарындағы тапсырмаларының орындалу барысы таныстырылды."
"Бұдан бөлек, министр көшелердегі қауіпсіздік деңгейін арттыру және құқық бұзушылықтарға мүлде төзбеушілік қағидатын қамтамасыз ету үшін қабылданып жатқан шаралар туралы айтты."
Кездесу соңында Қасым-Жомарт Тоқаев еліміздегі құқықтық тәртіп пен қоғамдық қауіпсіздік деңгейін одан әрі арттыру жөнінде бірқатар тапсырма берді.
"Президентке Мәдениет және ақпарат министрлігінің атқарған жұмыстарының нәтижесі, сондай-ақ ведомствоның алдағы қызметі барысында қолданылатын перспективті тәсілдер жөнінде баяндалды, деп хабарлайды Ақорданың баспасөз қызметі."
"Қасым-Жомарт Тоқаевқа ақпарат, мәдениет, креативті индустрия, азаматтық қоғам, дін, этносаралық қарым-қатынас, жастар және отбасылық-демографиялық саясат салаларында қабылданып жатқан шаралар туралы мәлімет берілді."
Аида Балаева ведомствоның жетекшілік ететін салаларын дамытуға қатысты жоспарын айтты.
"Кездесу соңында Мемлекет басшысы министрлікке мәдени-тарихи нысандардың инфрақұрылымын дамыту, шығармашылықты қолдау, Қазақстанның мәдениетін шетелде дәріптеу секілді бірқатар нақты міндет жүктеді."
"Бұдан бөлек, креативті индустрияны институционалдық тұрғыда қолдау және аталған саланы жедел дамыту жұмыстарын жандандыру тапсырылды."
"Кеше вице-премьер Қанат Бозымбаев Атыраудағы су тасқынына қарсы нысандарды тексеріп, екі су арнасының жұмысымен танысты."
32 шақырымға созылған «Соколок» арнасы Жайық өзенінің ағысын Атырауға қарай бағыттайды.
"Сөйтіп, арна қаланы айналып өтіп, Жайық пен Каспий теңізін қосады және секундына 100 текше метр су қабылдай алады."
Қанат Бозымбаев ұзындығы 24 шақырымдық жаңа арнаны да тексерді.
"Сондай-ақ, тәулік бойы кезекшілік ұйымдастырылған қауіпті учаскелерге барды."
Атырауда су тасқынының шарықтау шегі шамамен 4-5 күннен кейін болады деп болжанып отыр.
Осыған байланысты вице-премьер жағалаудың су шайып кететін жерлерінде бөгеттерді нығайтуды тапсырды.
Бүгінде онда жалпы ұзындығы – 252 шақырым бөгет тұрғызылды.
Атырау облысының Индер және Махамбет аудандарында су тасқыны қаупі бар.
Қазір мұнда жағалауларды бекіту жұмыстары қарқынды жүріп жатыр.
"Мәселен, Индер ауданында 30 шақырымға созылған бөгет салынды."
Ал Махамбет ауданында құм үйінділері 100 километрден асады.
"Өңірге барған вице-премьер Қанат Бозымбаев тасқын судың алдын алу жұмыстарын пысықтап, аудан әкіміне ежелгі Сарайшық қаласының маңындағы бөгетті тағы да биіктетуді тапсырды."
Су тасқынына қарсы іс-шараларға 100-ден астам құтқарушы мен мыңға жуық әскери қызметкер жұмылдырылды.
Мемлекет басшысы Жеңістің 79 жылдығына орай Мәскеудегі Қызыл алаңда өткен әскери парадқа барды.
Сондай-ақ Белгісіз жауынгердің бейітіне гүл шоғын қою рәсіміне қатысты.
"Парадты Қасым-Жомарт Тоқаевпен және Ресей Президенті Владимир Путинмен қатар Беларусь Президенті Александр Лукашенко, Қырғызстан Президенті Садыр Жапаров, Тәжікстан Президенті Эмомали Рахмон, Түрікменстан Президенті Сердар Бердімұхамедов, Өзбекстан Президенті Шавкат Мирзиёев, Куба Президенті Мигель Марио Диас-Канель Бермудес, Лаос Президенті Тхонглун Сисулит, Гвинея-Бисау Президенті Умару Сисоку Эмбало тамашалады."
Мемлекет басшысы Қасым-Жомарт Тоқаевтың Жеңіс күнімен құттықтады.
Бұл туралы Ақорданың баспасөз қызметі хабарлады.
Құрметті отандастар!
Баршаңызды Жеңіс күнімен құттықтаймын!
"Біз 9 мамырда бейбіт өмір мен тыныштықты қорғау жолында құрбан болып, майдан даласынан қайтпай қалған батырларымыздың рухына тағзым етеміз."
"Соғыс және тыл ардагерлеріне шексіз ризашылық білдіріп, айрықша құрмет көрсетеміз."
"Қазақстан адамзаттың ортақ жеңісіне, жер бетінде әділдік пен бостандықтың салтанат құруына өлшеусіз үлес қосты."
"Аға буынның екінші дүниежүзілік соғыс кезіндегі ерлігі мен еңбегі өскелең ұрпақ үшін қайсарлықтың, жанқиярлықтың және отаншылдықтың озық үлгісі болып қалатыны сөзсіз."
"Бүгінде біз ұлтымыздың қаһарман ұл-қыздарының арқасында алаңсыз еңбек етіп, ұрпақ өсіріп, жарқын болашаққа қадам басып келеміз."
Сол үшін оларға мәңгі қарыздармыз.
Ешкім де ешқашан ұмытылмайды!
Ардагерлерімізге әрдайым бас иеміз!
"Бейбітшіліктің қадірін түсініп, оны сақтай білейік!"
"Баршаңызға зор денсаулық, толағай табыс тілеймін!"
Жеңіс күні құтты болсын!
«Бізге жүйелі жұмыс істейтін кедергісіз ішкі нарық құру қажет».
Бұл Мәскеуде өткен Еуразиялық экономикалық Одақ отырысындағы Президент Қасым-Жомарт Тоқаевтың сөзі.
"Мемлекет басшысы жасырын шектеулерді жоюдың маңызын айтып, интеграция игілігін азайтатын кемшіліктерді жіпке тізді."
Бірлестіктің алдағы даму жолына қатысты ұсыныстарын да айтты.
Мәскеуге жиналған бестіктің басшылары қандай құжатқа қол қойды?
Экономикалық интеграция енді қай бағытта жұмысты ширатады.
"Бекзат Аманов, тілші: - Еуразиялық экономикалық одақ."
Бес мемлекеттің басын біріктірген бірлестікке биыл он жыл.
Интеграция аз уақыттың ішінде сауда саясатын серпілтетін қуатты ұйымға айнала білді.
Міне Қазақстанның астанасында негізі қаланған бұл одақтың биылғы мерейтойлық отырысын Мәскеу қабылдап жатыр.
"Бүгін қала көшелері қарбалас, қауіпсіздікті күштік құрылымдар күні-түні кірпік қақпай күзетіп отыр."
Себебі мұнда бестіктің басшылары түгел жиналды.
Биылғы отырыс мерейтойлық ғана емес іскерлік мәнімен де маңызды.
Сол үшін Президенттер бас қосуды шағын форматта бастады.
Жоғары Еуразиялық экономикалық кеңесте одақ аясындағы ықпалдастық талқыланды.
"Әрі қарай қатысушылар кеңестің кеңейтілген отырысына ойысып, келелі көрсеткіштерді жіпке тізді."
"Одақ бастапқы онжылдықта еңсесін тіктеп, жоғары көрсеткішке жеткені ешкімге жасырын емес."
"Бірлестіктің буыны бекіп, бұғанасы қатты."
Бұл сөзді ресми сандар айғақтайды.
Президент те өз сөзін осы мысалмен бастады.
"Қасым-Жомарт Тоқаев, Қазақстан Республикасының Президенті Салыстырмалы түрде қысқа мерзім ішінде біздің Одақ халықаралық кеңістікте өзіндік орны бар маңызды әрі перспективті интеграциялық бірлестікке айналды."
Ортақ күш-жігердің арқасында мыңнан астам түрлі нормативтік құжат қабылданды.
Онжылдықтың макроэкономикалық қорытындысы бірлестігіміздің таңдаған даму бағыты дұрыс екенін көрсетті.
"Иә, нәтиже көңіл көншітеді."
"Қазақстан осы он жыл ішінде ЕАЭО елдерімен өзара сауданы 74 пайызға арттырып, экспорт көлемін 117 процентке өсірді."
"Негізгі тауарларға уран, болат өнімдері мен алтын жатады."
Ал импорт 56 пайызға көбейді.
"ГРАФИКА: ЕАЭО елдерімен серіктестік Өзара сауда – 74,8% Экспорт – 117,6%          Импорт – 56,3 % Жалпы көлемі – $11,1 млрд Уран – $1,6 млрд Болат өнімдері – $ 445,2 млн Алтын – $430,8 млн Жанерке Қайратқызы, саясаттанушы: - Кез келген интеграциялық ұйым түп мақсаты - халыққа тиісті қызметін атқару, халықтың өмір сүру сапасын арттыру."
"Бұл жағынан алып қарайтын болсақ, еуразиялық одақ өзінің мақсатына жетті деп айтуға болады."
"Алайда қазір нәтижеге тоқмейілсіп, арқаны кеңге жаятын кез емес."
Әлемдік геоясат пен нарықтағы ахуал ушығып барады.
"Дүниежүзілік банктің есебіне сенсек, әлемдік жалпы ішкі өнімнің өсу қарқыны соңғы 30 жылдағы ең төменгі көрсеткішті көрсетуі мүмкін."
Тіпті тарихта қазіргі кезең «мүмкіндікті мүлт жіберген онжылдық» ретінде енуі ықтимал.
Ал бұған жол бермеу үшін не істеу керек?
"Президент ұсыныстары мынадай... Қасым-Жомарт Тоқаев, Қазақстан Республикасының Президенті: - Біз барлық резервті пайдалана отырып, Одақты құру кезінде жүктелген міндеттерді шешуіміз керек."
"Ең алдымен бұл жерде Экономикалық одақтың іргелі қағидатын, яғни тауарлар қозғалысының еркіндігін іске асыру туралы айтып отырмыз."
Бізге шын мәнінде біртұтас әрі жүйелі жұмыс істейтін кедергісіз ішкі нарық құру қажет.
"Жасырын шектеулерді, «нақты жағдайға байланысты шешімдерді» және қолмен басқарудың кез келген түрін қолдану тәжірибесін толықтай жою маңызды."
Қасым-Жомарт Тоқаевтың кедергісіз нарық туралы бастамасын сарапшылар да көптен бері айтып жүр.
Одақтың бастапқы шарттары қаз қалпында орындалса интеграция игілігін барлығы бірдей көре алады дейді олар.
"Жұмабек Сарабеков, әлемдік экономика және саясат институтының сарапшысы: - ЕАЭО нарығы 184 млн адам."
5 мемлекеттің нарықтарын біріктіріп.
"Бірақ өкінішке орай, бұл нарық әлі толыққанды жұмыс жасап жатқан жоқ."
Себебі әлі күнге дейін көптеген кедергілер бар.
"Барлық ойыншылар өзінің нарығын қорғап қалғысы келеді, өзінің өндірушілерін қорғап қалғысы келеді."
Одаққа мүше елдер үшінші мемлекеттермен серіктестікті арттыру керек.
"Президент бірлестік әлеуетінің мол екенін айтып, еуразияның тауарын шетелге шығаруды ұсынды."
"Бұған дейін Одақ Ветьнам, Сербия, Сингапур, Иран сынды мемлекеттермен сауда келісімін жасады."
"Бұл бастама өз тиімділігін көрсетті, енді мұндай серіктестіктің аясын кеңейту жоспарланып отыр."
Келесі бағыт – Моңғолия.
"Қасым-Жомарт Тоқаев, Қазақстан Республикасының Президенті: - Қазақстан Моңғолиямен уақытша сауда келісімін жасау жөніндегі келіссөздерді бастау туралы шешімді қолдайды."
"Оған қоса Азия, Африка және Таяу Шығыстағы жылдам дамып келе жатқан елдермен ынтымақтастықтың перспективасы зор."
"Әлемдік жалпы ішкі өнімнің қазіргі 60 пайыздық өсімі тек Азияға тиесілі болады деген болжамды ескерсек, Жаһандық Оңтүстікпен арадағы кооперация ерекше қызығушылық туғызады."
"Владимир Путин, Ресей Федерациясының Президенті: - Бүгінгі отырысқа орай Моңғолиямен уақытша сауда келісіміне қатысты келіссөз бастау жобасы әзірленді."
"Одаққа мүше мемлекеттерді бұл елмен тату көршілік, саудадағы серіктестік байланыстырады."
Өзге де маңызды мәселелерді талқылау керек.
"Демек, мерейтойлық отырыс қорытындыны саралап ғана қоймай, интеграцияны тереңдетуне бағытталған қадам болмақ."
Ал сыртқы саудаға серпіліс әкелу үшін логистика жүйрік болуы керек.
Қазір біздің аймақ батыс пен шығысты байланыстырып отыр.
Бірақ алдағы онжылдықтарда бұл инфрақұрылымның тозғаны сезіле бастайды.
Одаққа мүше елдер осы іске де назар аударғаны жөн деді Президент.
"Қасым-Жомарт Тоқаев, Қазақстан Республикасының Президенті: - Келесі жылы теміржол тасымалы саласында жасанды интеллект элементтерін пайдалануды көздеп отырмыз."
"Озық технологияларды қолдану тасымал тиімділігін айтарлықтай арттырып, өзіміздің және серіктестеріміздің шығынын азайтуға мүмкіндік береді."
"Бұл тариф саясаты мен кеден рәсімдерін үйлестіру, сондай-ақ Еуразияның бірыңғай цифрлық дәлізін құру арқылы тұтас логистика желісін қамтамасыз ету үшін керек."
Нақты шара ретінде тауармен бірге жіберілетін құжаттардың бәрін QR-кодтар арқылы қашықтан тексеру және цифрлық құжаттарды өзара тану механизмін енгізуді ұсынамыз.
Бұл Одақтың Қазақстан үшін тағы бір маңызы бар.
"Бұл өнеркәсіп саласын дамыту, Біз өндіріп ғана қоймай, өңдейтін мемлекетке айналуды мақсат еттік."
Соңғы жылдары бұл бағыттағы жұмыс нәтиже бере бастады.
Мысалы Одақ іске қосылған жылы мемлекетіміздің экспорттағы негізгі бағыты шикізат болды.
"Атап айтқанда, уран, темір, көмірге көп көңіл бөлдік."
"Ал қазір дайын алтын, болат өнімдері және жеңіл автомобиль алдыңғы орынға шығып келеді."
Экспорттағы дайын өнімдердің жалпы үлесі 50 пайызға жеткен.
"ГРАФИКА: Экспорттағы негізгі бағыт 2015 жыл                                            2024 жыл Уран                                                    Алтын Темір                     «                         Болат прокат Көмір                                                  Жеңіл автомобиль Дайын өнімдер үлесі 50%-ға артты Олжас Нұрбек, ҚР Сауда және интеграция министрлігінің басқарма басшысы: - Шикізаттан кетіп, дайын өнімді өндіруге мақсат қойғандықтан өнеркәсіп жағын дамытуға негізделгенбіз."
Осы жылы бастапқы қадамы болды.
"Біз бұл саланы біріккен кәсіпорын құрып, жүзеге асырамыз."
Биыл оған 20 млн доллар бөлінді.
"Үшіншіден, үшінші мемлекеттермен байланысты арттыру."
Ордалы отырыста бұл мәселені Президент те көтерді.
Кооперацияны тереңдетуді басым міндет ретінде атап өтті.
"Қасым-Жомарт Тоқаев, Қазақстан Республикасының Президенті: - Жоғары деңгейде өңделген тауар өндірісін жолға қойып жатқан озық технологиялық кәсіпорындарға қолдау көрсету керек."
Әрине қаржыландыру көздеріне бірдей қолжетімділікті қамтамасыз етудің ашық механизмін қалыптастыру – маңызды міндет.
Қазақстан өз тарапынан Еуразия кеңістігіндегі өнеркәсіп кооперациясын дамытуға бағытталған дәйекті саясатын жүргізе береді.
Қазіргі таңда Одаққа мүше елдер 150-ден астам индустриалдық жобаны жүзеге асырып жатыр.
Цифрлық трансформация жөнінен аймақ көшін бастап келеміз.
Заманауи технология әр салаға жылдам әрі оңай еніп кетті.
Сол үшін біздің тарап мұндай серпілісті одақтас мемлекеттерден де күтеді.
"Қасым-Жомарт Тоқаев «цифрлық бәйгеде» лайықты орын алып, алдыңғы қатарда болу маңызды деді."
"Қасым-Жомарт Тоқаев, Қазақстан Республикасының Президенті: - Цифрландыру саласындағы ынтымақтастық интеграциялық бірлестікті орнықты дамытудың қозғаушы күші болуға тиіс."
Сондықтан Қазақстан жаппай цифрландыру жағдайында Одақтың «төрт еркіндік» қағидатын дамыту жөніндегі Еуразиялық экономикалық комиссияның бастамасын қолдайды.
"Осы ретте біз жасанды интеллектіге баса мән бере отырып, аймақта барынша жылдам дамып келе жатқан цифрлық экономикалардың бірін құрамыз."
"«Ұйымның әлеуеті зор,  бірақ әлі көп жұмыс істеу қажет."
Қазақстан теңқұқылы және өзара тиімді интеграцияны ғана қолдайды».
Қасым-Жомарт Кемелұлы ордалы отырыстағы сөзін осылай қорытындылады.
Ал отырыстан кейін маңызды  құжаттарға қол қойылды.
"Бақытжан Сағынтаев, Еуразиялық экономикалық комиссия алқасының төрағасы: - Энергетика, кеден, сауда нарығы сияқты бағыттар қаралды."
Президенттер Моңғолиямен уақытша сауда келісімін жасау үшін келіссөздерді бастауды тапсырды.
"Атап айтқанда, кей тауарларға салынатын салықты азайту немесе жою жоспарлануда."
"Сонымен қатар ақпарат алмасу, тауарлар туралы мәліметпен бөлісу мақұлданды."
Алдағы уақытта кедендік рәсімдер едәуір жеделдейді.
Құжаттарды барлық тарап бір ауыздан қолдайтынын жеткізді.
Сондай-ақ Жоғары Еуразиялық экономикалық кеңестің келесі отырысы желтоқсанда Санкт-Петербургта өткізуге келісті.
"Бекзат Аманов, Ержан Қанапияұлы, Бақытбек Нұртаев"
Мемлекет басшысы Қасым-Жомарт Тоқаев Мәскеуде өткен Жоғары Еуразиялық экономикалық кеңестің мерейтойлық саммитіне қатысты.
"Қазақстанның одаққа мүше елдермен сауда айналымы 1,7 есе артып, 28,5 миллиард долларға жетті."
Ал экспорты 2 еседен астам өсті.
Еуразиялық экономикалық одақ аясындағы ынтымақтастық Қазақстан экономикасының қарқынды дамуына ықпал етеді.
"Тек өткен жылдың қорытындысы бойынша еліміздің жалпы ішкі өнімі 5,1 пайызға артты, деді президент."
Қасым-Жомарт Тоқаев жаһандық геосаяси тұрақсыздық жағдайында одан әрі орнықты даму үшін бірлестік неғұрлым икемді және тиімді болу керек деп санайды.
"Сондай-ақ Президент Дүниежүзілік банктің есебін мысалға келтіріп, қазіргі онжылдықтың бірінші жартысындағы әлемдік жалпы ішкі өнімнің өсу қарқыны соңғы 30 жылдағы ең төменгі көрсеткіш болуы мүмкін екенін айтты."
Мемлекет басшысы «сыртқы сауданы қайта құру» ісін тағы бір негізгі міндет ретінде атап өтті.
"ЦИТАТА: Қасым-Жомарт Тоқаев, Қазақстан Республикасының Президенті: Еуразия құрлығы әлемдегі өндірістік-ресурстық және экспорттық әлеуеті өте мықты аймақтардың бірі екені баршаға мәлім."
"Әлемде халық саны өсіп, басқа макроөңірлерде ресурстар шектеулі болған жағдайда 600 миллионға жуық адамды азық-түлікпен қамтамасыз етуге мүмкіндігіміз бар."
Бұл ретте Одақтың жаһандық азық-түлік қауіпсіздігін қамтамасыз ету ісіндегі рөлі тек күшейе түседі.
Біздің стратегиялық мақсатымыз – агроөнеркәсіп кешенін жоғары технологиялық салаға айналдыру.
"Ол үшін жасанды интеллект, роботты техника, биотехнология және аграрлық ғылым салаларына негізделген серпінді инновациялық технологияларды енгізу жөнінде келісілген шаралар қабылдау өте маңызды."
Мәскеуде Еуразиялық экономикалық Одақтың отырысы өтіп жатыр.
Ордалы жиынға Мемлекет басшысы Қасым-Жомарт Тоқаев та қатысып жатыр.
Президенттер алдымен Жоғары Еуразиялық экономикалық кеңестің шағын форматта өткен отырысына қатысты.
"Бекзат Аманов, тілші: - Еуразиялық экономикалық одаққа биыл 10 жыл."
Аз уақыт ішінде өміршеңдігін көрсеткен интеграция бүгінге дейінгі бар сын-қатерді еңсере алды.
"Саудадағы серіктестік пен сенімді кір шалмай, байланыс беки түсуде."
Алайда әлі де мәмілемен шешілетін мәселе аз емес.
Сол үшін бестіктің басшылары Мәскеуге түгел келді.
Президенттер алдымен Жоғары Еуразиялық экономикалық кеңестің шағын форматта өткен отырысына қатысты.
Ресми сандар бірлестіктің тиімділігін көрсетеді.
"Мысалы, Одақ құрылғалы бері Қазақстанның ұйымға мүше елдермен өзара саудасы 74 пайызға өсті."
Оның ішінде экспорт 117 пайызға артқан.
Біздің тарап шикізаттан бастап өңделген тауарларға дейін жеткізеді.
"Әсіресе уран, болат өнімдері мен дайын алтынға сұраныс жоғары."
"Сарапшылардың айтуынша, интеграция игілігі қарапайым тұрғындарға да тиіп жатыр."
"Жанерке Қайратқызы, саясаттанушы: - Халықтың өмір сапасын жақсартуға біршама өзінің үлесін қосып жатыр деп айту керек."
"Себебі бізде экономикада ""world price"" әлемдік баға деген термин бар."
Соған қарайтын болсақ кедендік одақ барлық тарифтік кедергілерді алып тастады.
"Сол себепті еркін сауда айналымына, соның ішшінде жұмыс күшінің айналымына үлкен жол ашты."
Бұл жерде бәсекелестік артуда.
"Сондақтан, жалпы алып қараған кезде, тұтынушыларға бұл одақтың пайдасы зор деп айтуға болады."
"Бекзат Аманов, тілші: - Одақтың өзге ұйымдармен де байланысы тығыз."
Оның үстіне үшінші мемлекеттермен де серіктестікті арттыруға тырысып жатыр.
"Демек, бірлестік әлемге ашық болуға ұмытылуда."
"Виктория Перская, РФ Халықаралық экономикалық байланысты зерттеу институтының директоры: - Алдағы уақыттағы стратегиялық дамуды айқындайтын құжаттарға қол қою жоспарлануда."
Негізгі басымдық сауда коперациясы мен бірлескен кәсіпорындар құруға беріледі.
Сондай-ақ тауарды үшінші мемлекеттерге жеткізу мәселесі қаралады.
Сол үшін де өзге ұйымдармен байланыс күшейіп жатыр.
Одақ отырысын әлем елдері түгел бақылап отыр десек те болады.
"Кремльдегі баспасөз орталығында да журналистердің қалың нөпірі жиналған, шетелдік медиа алпауыттар жиынды жарыса жазуда."
Ал мемлекет басшыларының келіссөзі әлі аяқталған жоқ.
Интеграция игілігі мен тиімділігі жағынан қазақстандық тараптың өз көзқарасы бар.
Ұсыныс та көп болары анық.
"Бекзат Аманов, Ержан Қанапияұлы, Бахытбек Нұртаев"
"Мемлекет басшысы елордадағы «Отан Ана» монументіне гүл шоғын қойып, Ұлы Отан соғысы жылдарында қаза тапқан жауынгерлердің рухына тағзым етті."
"Содан кейін Президенттік оркестр Мемлекеттік әнұранды орындап, Құрмет қарауылының ротасы шараға қатысушылар алдынан сап түзеп өтті."
"Қасым-Жомарт Тоқаев гүл қою рәсіміне жиналған жұртшылықпен жүздесіп, ардагерлерді Жеңіс күнімен құттықтады."
Ерлік майданда ғана жасалмайды.
Ерлікке бейбіт заманда да орын бар.
Ал Отан қорғау – баршамызға ортақ парыз.
"Бүгін мемлекеттік наградалар, жоғары әскери және арнаулы атақтар, сыныптық шендер тапсыру рәсіміне қатысқан Президент осылай деді."
"Қасым-Жомарт Тоқаев жиынға қатысқандарды Отан қорғаушы күнімен және алда келе жатқан Жеңіс күні мерекесімен құттықтап, осы екі мейрам жауынгерлік дәстүрдің сабақтастығын паш ететінін, батыр бабаларымыздың даңқты жолын қазір өскелең ұрпақ жалғастырып келе жатқанын атап өтті."
Тағы кез келген шиеленісті сындарлы диалог арқылы шешу керек екенін де айтты.
Президент резиденциясының іші бүгін әдеттігіден жарық.
"Ақордадағы аспалы шамдардан бөлек мұнда келген әскерилердің жүздері де, иықтарындағы жұлдыздары да ерекше жарқырап тұр."
Ол түсінікті де.
"Отан қорғаушы мерекесіне орай бірқатары жоғары әскери және арнаулы атақтар, сыныптық шендер алады бүгін."
Президент қолынан бұндай марапат алу зор мәртебе.
Елге қызмет етудің озық үлгісі.
"Қасым-Жомарт Тоқаев, Қазақстан Республикасының Президенті: - Ерлік майданда ғана жасалмайды."
Ерлікке бейбіт заманда да орын бар.
Биыл біз соңғы 80 жылдағы ең жойқын тасқынға тап болдық.
Елге қатер төнген сәтте сарбаздарымыз алдыңғы шептен табылды.
Алапат тасқынға төтеп беру үшін 9 мыңнан астам әскери қызметші жұмыла еңбек етті.
Мыңнан астам техника жеткізілді.
Сын сағатта халқымыздың асыл құндылықтары анық байқалады.
Осы орайда Солтүстік Қазақстан облысында апатқа қарсы күрескен 300 сарбаздың еңбегін ерекше атап өткім келеді.
"Олар күні-түні бөген салып, қаланы қарғын судан құтқаруға атсалысты."
"Жергілікті тұрғындар бұл сарбаздарға айрықша риза болды, оларды зор құрметпен шығарып салды."
"Міне, халық пен армияның мызғымас тұтастығы дегеніміз – осы."
Мұндай мысалдар аз емес.
Негізі мамыражай мамырда 2 қасиетті мереке бар.
"Алғашқысы Отан қорғаушы, келесісі Жеңіс күні."
"Бұл қос мейрам жауынгерлік дәстүрдің сабақтастығын паш етеді және батыр бабаларымыздың даңқты жолын қазір өскелең ұрпақ жалғастырып келе жатқанын көрсетеді, деді Президент."
Тағы сұрапыл соғыста фашизмді жеңуге ат салысқан әрбір майдангер мен тыл еңбеккерлеріне әрқашан құрмет көрсетілетінін айтты.
"Қасым-Жомарт Тоқаев, Қазақстан Республикасының Президенті: - Менің бастамаммен биылдан бастап «Айбын» орденінің үш дәрежесі даңқты батырларымыздың атымен аталатын болды."
Сағадат Нұрмағамбетов - 20 жасында Кеңес Одағының батыры атанды.
Кейін Тәуелсіз Қазақстанның алғашқы қорғаныс министрі болды.
Бауыржан Момышұлы сұрапыл соғыста теңдессіз қолбасшылық қабілетін көрсетті.
Оның тактикалық айла-тәсіледрі әскер ісі жөніндегі еңбектерге енгізілді.
Халқымыздың тағы бір батыры Рақымжан Қошқарбаев нағыз тарихи ерлік жасады.
"Баршаңызға аян, ол алғаш болып Рейхстагқа ту тіккен жауынгердің бірі."
Ұлт перзенттерінің осындай батылдығы мен батырлығы бүгінгі және болашақ ұрпақ үшін үлгі-өнеге.
Бүгінде қазақ армиясының беделі едәуір жоғарылады.
Қазір біздің жауынгерлерге әлемдік аренада да маңызды миссиялар сеніп тапсырылған.
"Мәселен, бітімгерлеріміз БҰҰ-ның аясында Голан жоталарында алғаш рет өз міндеттерін дербес орындауға кірісті."
"Бұл әскеріміздің дайындық деңгейінің жоғары екенін және еліміздің әлемдік аренадағы беделінің өсіп келе жатқанын анық көрсетеді – деді, Президент."
"Қасым-Жомарт Тоқаев, Қазақстан Республикасының Президенті: - Қазақстан жер-жаһанға өзін бейбіт ел ретінде танытты."
Біз барлық мемлекетпен достық қатынас орнаттық.
Кез келген шиеленісті сындарлы диалог арқылы шешу керек деп есептейміз.
"Бірақ арқаны кеңге салып, қамсыз отыруға болмайды."
Қуатты әскеріміз түрлі қатерге сақадай сай тұруға тиіс.
Мықты әскер – елдіктің тірегі.
"Армияның айбыны артқанымен арқаны кеңге жайып, жай жатуға болмайды."
"Еліміздің Қарулы күштерін одан әрі нығайту жұмыстарын жалғастырып, кәсіби тұрғыдан білікті әрі заманға сай озық қылу маңызды."
Күні кеше ғана елордада жаңа авиациялық база да ашылды.
Бұл ұлттық қорғаныс жүйесінің әлеуеті арта түсті деген сөз.
"Қасым-Жомарт Тоқаев, Қазақстан Республикасының Президенті: - Біз армияның беделін көтеруге айрықша мән береміз."
Отан қорғау – баршамызға ортақ парыз.
"Мұны, әсіресе, өскелең ұрпақ терең түсінгені абзал."
Мемлекет жас сарбаздарға жан-жақты қолдау көрсетіп жатыр.
Оларға арнайы білім гранттары бөліне бастады.
Несиені өтеу мерзімі кейінге шегерілді.
"Енді армияда жүріп, нақты мамандық алуға болады."
"«Ер жігітке жарасар, қолындағы найзасы» деп әйгілі Бұқар жырау батырлық пен ерлікті ерекше дәріптеген."
"Шын мәнінде, әскер – мемлекеттің аса маңызды символы."
Мен сарбаздарымыздың жауынгерлік рухы жоғары болғанын мақтан етемін.
"Салтанатты жиын барысында бүгін антына адал болып, мемлекет мүддесі үшін мінсіз қызмет етіп келе жатқандар Президент қолынан әскери және арнаулы атақ пен сыныптық шендерін алды."
Қошеметке бөленгендердің қатарында қорғаныс министрінің орынбасары Қаныш Әбубәкіров те бар.
Ол Мемлекет басшысының Жарлығымен генерал-лейтенант шенін иеленді.
"Қаныш Әбубәкіров, ҚР Қорғаныс министрінің орынбасары: - Жоғарғы бас қолбасшының қолынан осындай салтанатты жағдайда мемлекеттік марапат алу біріншіден үлкен қуаныш."
Әрі зор жауапкершілікті сезінемін.
Бұл марапатты біздің барлық Қарулы Күштердің жоғары бағасы деп білемін.
"Бұдан бөлек, әскери және қызметтік борышын атқаруда көрсеткен ерлігі мен жанқиярлығы, елдің ұлттық қауіпсіздігі мен қорғаныс қабілетін қамтамасыз етуге, заңдылық пен құқықтық тәртіпті нығайтуға қосқан үлесі үшін бір топ азамат мемлекеттік наградалармен марапатталды."
"Риат Шони, тілші: Айбынды армия - ел тірегі."
Туған елдің тәуелсіздігін және бейбіт өмірін қорғау – қасиетті парыз.
"Иә, Қазақстан әлемге бейбітшілікті ту еткен ел ретінде танылған."
Барлық мәселе халықаралық құқық аясында Біріккен Ұлттар Ұйымының Жарғысына сәйкес шешілуге тиіс.
Қазақстанның ұстанымы осындай.
"Дегенмен, қазір мың құбылып тұрған заманда жау жоқ деме, жар астында дегенді естен шығаруға болмайды."
Сондықтан Армия егемендігімізді қорғауға әрдайым дайын болу қажет.
Президент те осыны талап етеді.
"Риат Шони, Марат Диханбаев, Алмас Омарғалиев"
Жеңіс күнін жақындатуға атсалысқан майдангерлер мен тыл еңбеккерлеріне әрқашан құрмет көрсетіледі.
Ардагерлерге мерекеге орай жыл сайын берілетін төлемақы көлемі биыл үш миллион теңгеге дейін өсті.
Бұл туралы Мемлекет басшысы жоғары әскери және арнаулы атақтар мен сыныптық шендер тапсыру рәсімінде айтты.
"Қасым-Жомарт Тоқаев биылдан бастап «Айбын» орденінің үш дәрежесі даңқты батырларымыз – Сағадат Нұрмағамбетовтің, Бауыржан Момышұлының және Рақымжан Қошқарбаевтың атымен аталатынын еске салып, ұлт перзенттерінің батылдығы мен батырлығы бүгінгі және болашақ ұрпақ үшін үлгі-өнеге болатынына назар аударды."
"Президент, сондай-ақ, геоосаяси тұрақсыздық белең алған қазіргі жағдайда мықты әрі дайындығы сақадай сай әскердің маңызы арта түсетінін алға тартты."
Қазақстанның айбынды армиясы кәсіби тұрғыдан білікті әрі заманға сай озық болуы үшін Қарулы Күштерімізді одан әрі нығайту жұмыстары жалғасады.
Қасым-Жомарт Тоқаев елімізде жаңа әуе базасының ашылғанын атап өтті.
"Президент мемлекеттік наградалар, жоғары әскери және арнаулы атақтар, сыныптық шендер тапсыру рәсіміне қатысты."
"Мемлекет басшысы – Қазақстан Қарулы Күштерінің Жоғарғы Бас қолбасшысы Қасым-Жомарт Тоқаев жиынға қатысушыларды Отан қорғаушы күнімен және алда келе жатқан Жеңіс күні мерекесімен құттықтап, осы екі мейрам жауынгерлік дәстүрдің сабақтастығын паш ететінін, батыр бабаларымыздың даңқты жолын қазір өскелең ұрпақ жалғастырып келе жатқанын атап өтті."
"Президент ерлікке бейбіт заманда да орын бар екенін айтып, тасқын уақытында сарбаздарымыздың алдыңғы шептен табылғанын айтты."
Мемлекет басшысы еліміздің православие қауымын Пасха мерекесімен құттықтады.
«Бұл мейрам мейірімділік пен ізгіліктің көрінісі.
"Мереке кезінде діндар қауым зор қуанышқа кенеледі, болашағы жарқын боларына сенімі артады."
Жалпыұлттық мәдени кодымызбен берік сабақтасып жатқан Пасха дәстүрлері жұртты жасампаздыққа жетелейді.
"Сондай-ақ мұқтаж адамдарға көмектесуге, жақын жандарға жанашырлық танытуға шақырады."
"Православ қауымы қоғамда өзара түсіністік пен келісімді сақтауға, бірлік және тілеулестік сияқты басты құндылықтарды орнықтыруға зор үлес қосып келеді."
Біз халқымыздың қайсарлығы мен ынтымағының арқасында барлық қиындықты еңсереміз.
"Әділетті Қазақстанды құру үшін биік белестерді бағындыра береміз.Баршаңызға зор денсаулық, бақ-береке және толағай табыс тілеймін!», - деді Президент."
Мемлекет басшысы Ұлттық ұлан авиабазасының ашылу рәсіміне қатысты.
Бұл туралы Ақорданың баспасөз қызметі хабарлады.
Президент – ҚР Қарулы Күштерінің Жоғарғы Бас қолбасшысы Қасым-Жомарт Тоқаевтың қатысуымен Астана қаласында Ұлттық ұланның авиация базасының ашылу рәсімі өтті.
"Мемлекет басшысы, ең алдымен, жиынға қатысушыларды алдағы Отан қорғаушылар күнімен құттықтап, бұл отаншылдық сезімді оятып, жауынгерлік рухты арттыратын мәртебелі мереке екенін айтты."
"Сонымен қатар Қарулы Күштерді егемен еліміздің мықты қалқаны, бейбітшілік пен тұрақтылықтың мызғымас тірегі ретінде атап өтті."
"Президент еліміздің бірқатар өңірінде болған алапат тасқынға қарсы күресте сарбаздардың алдыңғы шептен табылып, антқа адал болудың озық үлгісін көрсеткеніне тоқталды."
"Мемлекет басшысы әскеріміздің сапында өз ісінің нағыз кәсіби мамандары қызмет ететінін жеткізді  Президенттің айтуынша, Қазақстанның әскери қызметшілері БҰҰ аясындағы түрлі халықаралық миссияларға қатысып, бітімгерлік борыштарын табысты атқарып келеді."
Биыл олар өз міндеттерін Голан жоталарында алғаш рет дербес орындауға кірісті.
Бұл әскеріміздің дайындық деңгейінің жоғары екенін және еліміздің әлемдік аренадағы беделінің өсіп келе жатқанын анық көрсетеді.
"Президент әскери қызметшілердің ержүрек батырлар мен даңқты бабалардың жолын абыроймен жалғастырып келе жатқанын айтып, олардың Отан алдындағы қызметтеріне табыс тіледі."
"Мемлекет басшысына Қарулы Күштердің, басқа да әскери құрамалардың ұшақтары мен тікұшақтарының, жауынгерлік және арнаулы техникаларының жаңа үлгілері таныстырылды  Қасым-Жомарт Тоқаев авиабазадағы бірқатар инфрақұрылымдық нысанды аралап көрді."
Ішкі істер министрінің орынбасары – Ұлттық ұланның Бас қолбасшысы Еркін Ботақанов жауынгерлік тапсырмаларды өз деңгейінде орындау үшін базада барлық жағдай жасалғанын мәлімдеді.
"Президент әскери қалашықтың Даңқ залына барып, Құрметті қонақтар кітабына қолтаңба қалдырды."
Авиабазаның Астана әуе айлағында орналасуы жеке құрам мен техниканы қажет жеріне уақытылы жеткізуге мүмкіндік береді.
"Сондай-ақ әуеден барлау жүргізу, зардап шеккендерді эвакуациялау кезінде Ұлттық ұланның бөлімшелеріне авиациялық қолдау көрсетеді."
Мемлекет басшысы Қасым-Жомарт Тоқаев Ресей хоккей федерациясының президенті Владислав Третьякты қабылдады.
Кездесуде ТМД елдерінде спорттың бұл түріне серпіліс беру жайы талқыланды.
Президент соңғы жылдары елдегі хоккейдің ауқымы айтарлықтай кеңейгеніне тоқталды.
"Елордалық «Барыс» клубы бастаған отандық командалардың түрлі турнирге қатысуы, сондай-ақ ұлттық құраманың әлемдік біріншіліктерде табысты өнер көрсетуі аталған спорт түрін кеңінен дәріптеуге оң ықпал еткенін жеткізді."
"Қазақстанда хоккей мектептері көбейіп, түрлі деңгейдегі жарыстар белсенді ұйымдастырыла бастаған."
"Өз кезегінде Владислав Третьяк Қазақстан хоккейінің өкілдері едәуір табысқа жеткеніне назар аударып, мұндай жетістік мемлекет тарапынан лайықты деңгейде мән берілуінің нәтижесі екенін айтты."
Мемлекет басшысы «Астана» халықаралық қаржы орталығының басқарушысы Ренат Бектұровты қабылдады.
"Президентке АХҚО-ның былтырғы және биылғы I тоқсанда атқарған жұмысының нәтижелері баяндалып, орталықты дамыту жоспары таныстырылды."
"Ренат Бектұровтың айтуынша, Қаржы орталығы іске қосылған сәттен бері елімізге 11 миллиард доллардан астам (2023 жылғы және осы жылдың алғашқы 3 айындағы 3,5 миллиард доллар қаржыны қоса алғанда) инвестиция тартуға атсалысқан."
Бұл 2025 жылға алдын ала белгіленген мақсатты көрсеткіштен асып түсті.
Қасым-Жомарт Тоқаевқа өткен жылы АХҚО-да тіркелген компаниялардың саны 670-тен (жалпы әлемнің 78 елінен 2600-ден аса компания) асқаны жөнінде мәлімет берілді.
Бұл рекордтық көрсеткіш.
"Былтыр және осы жылдың алғашқы үш айында Орталық қатысушылары мемлекет бюджетіне 48,7 миллиард теңге салық төлеген."
Дауларды шешуде АХҚО соты мен Халықаралық арбитраж орталығы сияқты институттар табысты жұмыс істеп жатыр.
2023 жылы 767 коммерциялық іс қаралған.
Президент Қаржы орталығын одан әрі дамытуға қатысты бірқатар өзекті міндетті айқындап берді.
"Атап айтқанда, АХҚО-ның өңір үшін жасыл қор тарту және Орта дәлізді дамыту ісіндегі рөліне тоқталды."
Еліміздегі «жасыл» облигациялар мен кредиттердің 60 пайыздан астамы АХҚО Жасыл қаржы орталығының қолдауымен берілді.
Қаржы орталығының юрисдикциясында Орта дәліз жобасы аясында бірлескен кәсіпорындар жұмыс істеп жатыр.
"Сонымен қатар Қасым-Жомарт Тоқаев қазіргі жағдайда мәмілелер жасау үшін АХҚО инфрақұрылымын белсенді пайдалана отырып, Қазақстан экономикасына инвестиция тартуға көмектесетін барлық мемлекеттік орган мен оған жетекшілік ететін қаржы институттарының күш-жігерін біріктіру қажет екеніне назар аударды."
Биылғы су тасқыны Қазақстан тәуелсіздік алғалы оныншы ірі апатқа жатады.
"Алайда осы кезге дейін су тасқынының алдын алмай, салғырт қарап, жол бергені үшін ешбір жоғары лауазымды тұлға жауапкершілікке тартылмаған."
Мәжіліс депутаты Абзал Құспан осылай деп мәлімдеді.
"Оның айтуынша, Құлсарыда Жем өзені бойындағы заңсыз салынған бөгеттер жайлы былтыр айтылды."
Сондай-ақ су 2011 жылдағы тасқын кезінен кем келмейтіні туралы да сала мамандары дабыл қаққан.
Былтыр бұл мәселе көтерілгенімен жергілікті әкімшілік пен прокуратура тарапынан ешқандай қолдау болмады.
Осыған қатысты депутат келген шығындар үшін дер кезінде шара қабылдамаған шенеуніктерді жауапкершілікке тартуға шақырды.
"Абзал Құспан, ҚР Парламенті Мәжілісінің депутаты: - Қылмыстық кодекстің үшінші бабында аса ірі залал және ауыр зардап деген ұғымдар бар, биылғы су тасқынында мемлекет те, азаматтар да аса ірі көлемде шығынға ұрынды, адамдарымыздан айырылдық."
"Мысалы, БҚО және Атырау облысының Құлсары қаласында тексеруді Бас Прокуратура деңгейінде кешенді түрде ұйымдастыру қажет деп есептеймін."
Мемлекет басшысы Қаржы министрі Мәди Такиевті қабылдады.
Бұл туралы Ақорданың баспасөз қызметі хабарлады.
"Президентке мемлекеттік қаржының негізгі параметрлері, оның ішінде биылғы І тоқсанда жұмсалған республикалық бюджет қаражаты туралы есеп берілді."
"Осы ретте 3 айдың қорытындысы бойынша мемлекеттік бюджетке 4,5 триллион теңгеге жуық кіріс кірген."
Қасым-Жомарт Тоқаевқа өнімсіз бюджет шығындарын оңтайландыру жұмыстары жөнінде мәлімет берілді.
"Мәди Такиевтің айтуынша, жүргізілген сараптама нәтижесінде биыл 300 миллиард теңгеден астам соманы қысқарту ұсынылған."
Бұл қаражат экономикалық қайтарымы барынша жоғары шараларға жұмсалады.
Мемлекет басшысына бюджетті басқару тиімділігін арттыру бағытында қабылданып жатқан жұмыстар туралы баяндалды.
Аталған шаралар жаңа Бюджет кодексіне енгізілген.
Бұдан бөлек Президентке салықтық-кедендік әкімшілендіру ісіндегі жаңа бастамалар таныстырылды.
"Министрдің айтуынша, жаңа Салық кодексінің жобасында салықтық әкімшілендірудің сервистік моделі енгізілген, тексерулер санын қысқарту жөніндегі нормалар қарастырылған, камералық бақылау және салық берешегін өндіріп алу тәсілдері өзгертілген."
Сонымен қатар Қасым-Жомарт Тоқаевқа Еуразиялық экономикалық одақтың үшінші елдермен кедендік шегарасындағы инфрақұрылымды жаңғырту жұмыстары жөнінде ақпарат берілді.
"Жобаның жүзеге асырылуы өткізу мүмкіндігін 6 есеге дейін ұлғайтып, өту уақытын 2 есе қысқартуға, сондай-ақ тауарлар мен көлік құралдарын тексеру ісін тәулік бойы онлайн режимде бақылауға мүмкіндік береді."
Барлық өткізу пунктін реконструкциялау жұмыстарын жыл соңына қарай аяқтау жоспарланып отыр.
Мәди Такиев мемлекеттік сатып алу жүйесін реформалау жоспары жөнінде айтты.
"Оның мәліметінше, «Мемлекеттік сатып алу туралы» жаңа Заң жобасында сатып алу рәсімдерін жеңілдету және бюрократиядан арылту, құрылыс нарығында монополияға жол бермеу, барлық мемлекеттік және квазимемлекеттік ұйымның сатып алуларын бірыңғай платформаға көшіру көзделген."
"Кездесу соңында Президент мемлекеттік қаржының жағдайын жақсарту, атап айтқанда, бюджеттің теңгерімділігін қамтамасыз ету, сондай-ақ салықтық және кедендік әкімшілендіру салаларын цифрландыру арқылы жетілдіру жөнінде бірқатар тапсырма берді."
"Бірлік күнін Алматы жұрты бұрынғыдан өзгеше атап өтті, деп хабарлайды24KZ."
Шара еліміздің батысы мен солтүстігіндегі су басқан өңірлерге әлеуметтік көмек көрсету мақсатында ұйымдастырылды.
Қала әкімі су тасқынымен күресте еңбегі сіңген тұрғындарды марапаттады.
Абай алаңында ауқымды мерекелік концерт ұйымдастырылды.
"Мақсат – халықты бірлікке жұмылдыру, игі іске үлес қосу."
Шара барысында тасқынның бетін қайтаруға белсене үлес қосқандар марапатталды.
"Олардың қатарында Қазақстан халқы Ассамблеясының өкілдері мен еріктілер, қиын-қыстау кезеңде ортақ іске жұмылған жанашыр азаматтар бар."
Алматы қаласының әкімі Ерболат Досаев осындай 32 белсендіге алғысхат табыс етті.
Соның бірі Долкунтай Абдухалил Алматыдағы жедел штабқа жетекшілік етіпті.
"Долкунтай Абдулхалил, Қазақстан ұйғырлары республикалық этномәдени орталығының төрағасы: -Мына екі«фурада»«резина»етіктер бар, сосын қайықтар бар."
Одан кейін көрпе бар және тамақтары да бар.
"Екінші кезеңде қазір құрылыс заттарына да біз тырысып жатырмыз.Өйткені үйдің үстін жабу керек, оған әртүрлі«профнастил»болады."
Оған да атсалысамыз.
Бірлік күніне арналған шарада қайырылымдылық жәрмеңкесі де ұйымдастырылды.
Онда 10-нан аса мейрамхана жұмыс істеді.
Сатылымнан түскен қаражат су тасқыны салдарын жоюға аударылады.
Қала тұрғындары батыс пен солтүстікке осылай көмек қолын созды.
"Сауалнама: - Өзбек этномәдени бірлестігі де өзінің үлесін қосып, 6 миллионға жуық гуманитарлық көмек көрсетті."
Бүгін осы мейрам қарсаңында барша қазақстандықтарды Бірлік күнімен шын жүректен құттықтаймын.
- Еліміздегі су басқан өңірлерге көмек ретінде мерекелік шара ұйымдастырған және гастрофестиваль болады екен.Отандастырымыздың бірлігі үшін шын қуанып тұрмын.
Еліміз аман болсын!
"-Бірлікпен егерде сол қаражат талан-таражға түсіп кетпей,мемлекет басшылары қолға алып, халықтың қамын ойласа,ол мәселе жақсы шешілу керек."
Мерекелік шара қайырымдылық концертпен жалғасты.
"Әр ұлттың әндері айтылып, отандық және түркітілдес елдерден келген әншілер де өнер көрсетті."
"Авторлары: Аршын Кемелжан, Радик Жакупов."
"Қазақстанның бірінші, әлемнің 4-ші ракеткасы Елена Рыбакина алғаш рет Мадрид WTA 1000 турнирінің жартылай финалына жолдама алды."
Ширек финалда ол отандық спортшы Юлия Путинцеваны жеңді.
Осыған дейінгі кездесуде Юлия басым түскен еді.
Ал екінші және үшінші ойында Рыбакина қарсыласына есе жібермеді.
"Ойын 4:6, 7:6, 7:5 есебімен аяқталды."
"Өңірлерде су тасқыны басталғалы қауіпсіз аймақтарға көшірілген 41 мың 200-ге жуық адам бүгінде өз үйіне оралды, деп хабарлайды24KZ."
Бірақ әлі  6300-ден аса тұрғын эвакуациялық пунктерде қалып отыр.
"Солтүстік Қазақстан, Атырау және Ақтөбе облыстарында 7 мыңнан аса тұрғын үй мен 2844 аула аумағынан қарғын су сорылды."
Бұл жайында Төтенше жағдайлар министрлігінің өкілі Асқар Шәріп Республикалық штабтың брифингінде баяндады.
Су тасқыны басталғаннан бері медицина қызметкерлері 800-ге жуық адамға көмек көрсеткен.
Сондай-ақ Төтенше жағдайлар министрлігінің психологтары эвакуациялық пунктерде жұмысын жалғастырып жатыр.
Жедел желі телефондарына азаматтардан түрлі сұрақтар бойынша 2200-ден астам қоңырау келіп түсті.
Қазақстан тарапының ұсынысы бойынша Әзербайжан Республикасы мен Армения Республикасы арасындағы бейбіт келісімге дайындық жүргізу мақсатында екі елдің сыртқы істер министрлерінің келіссөзін өткізу туралы өзара келісімге келгенін құптаймын.
Бұл маңызды шараның Алматыда ұйымдастырылуының символдық мәні бар.
Өйткені 1991 жылы желтоқсан айында ТМД елдерінің тәуелсіз дамуына негіз қалаған және мемлекетаралық шекараны анықтау қағидаларын бекіткен тарихи құжатқа – Алматы декларациясына қол қойылған еді.
"Алдағы кездесу әзербайжан-армян уағдаластығының нақты жүзеге асуына жол ашып, жуық арада Оңтүстік Кавказда тұрақты әрі ұзақ мерзімді бейбітшіліктің орнауына ықпал етеді."
Мемлекет басшысы Қасым-Жомарт Тоқаев Қазақстан халқының бірлігі күнімен құттықтады.
"""Бұл татулық пен тыныштықтың, тұрақтылық пен бейбітшіліктің символы саналатын мерейлі мереке."
"Қазақ жерін мекен еткен сан алуан этностың мәдениеті, діні мен дәстүрі өзара үндесіп, бірегей өркениетке айналды."
Бүгінде еліміздің барша азаматтары біртұтас ұлт болып Әділетті Қазақстанды құрып жатыр.
Ырысты ынтымақтың арқасында халқымыздың қуаты арта түседі.
Сондықтан біз бірлігімізді нығайтуға бар күш-жігерімізді жұмылдыруымыз керек.
Бұл әрбір азаматтың мәртебелі міндеті әрі перзенттік парызы.
"Ел бірлігі, әсіресе, қиын-қыстау сәттерде сыналады."
Биыл біз бұрын-соңды болмаған «алапат тасқынмен» бірлесе күресіп жатырмыз.
Әр азаматтың бір-біріне тілеулeстігі арқылы бүкіл ұлттың тұтастығын таныта білдік.
"Қазақстан халқы тарихтың күрделі кезеңінде жұрт болып жұмылып, табысқа жете алатынын тағы да дәлелдеді."
"Халқымыз жасампаздық пен жаңашылдық, еңбекқорлық пен білімпаздық, жанашырлық пен жауапкершілік сияқты асыл қасиеттерінің арқасында өсіп-өркендей береді деп сенемін"", - деді Президент."
"Президентке Ұлттық қауіпсіздік комитетінің жыл басынан бері атқарған жұмысының нәтижелері, ведомствоны реформалау барысы және алдағы кезеңге арналған міндеттер туралы есеп берілді."
"Қасым-Жомарт Тоқаевқа ұлттық қауіпсіздікке төнетін қазіргі сын-қатерлер мен қауіптерге байланысты ҰҚК қызметін жетілдіру шаралары, соның ішінде нормативтік-құқықтық базаны дамыту, кадрлық әлеуетті нығайту, озық ақпараттық технологияларды енгізу және қызметтік процестерді бюрократиядан арылту жайында баяндалды."
Ермек Сағымбаев елімізде террористік және экстремистік әрекеттерге жол бермеу жұмыстарының күшейтілгені жөнінде айтты.
"Жыл басынан бері ҰҚК материалдары бойынша терроризм мен экстремизмге қатысы болғаны үшін 25 адам сотталды, сотқа дейінгі тергеу амалдары аясында тағы 13 адам ұсталды."
Мемлекет басшысына криминогендік ахуалды сауықтыру шаралары туралы ақпарат берілді.
"Ішкі істер министрлігімен бірлесіп, 6 қылмыстық топтың әрекетіне тосқауыл қойылды және 35 адам тұтқындалды."
"Заңсыз айналымнан 148 қару, қолдан жасалған 5 жарылғыш құрал, 32 граната және 4431 оқ-дәрі тәркіленді."
Есірткі бизнесіне қарсы күрес аясында 16 операция жүргізілді.
"Есірткі тасымалдайтын 18 халықаралық және 9 өңірлік арна, сондай-ақ 10 есірткі зертханасы жойылды."
"800 келіден астам есірткі және психотроптық заттар, 14 тонна химиялық реагенттер мен көкнәр шикізаты тәркіленді."
"Экономикалық қауіпсіздікті қамтамасыз ету және сыбайлас жемқорлыққа қарсы іс-қимыл шеңберінде мемлекетке 707 миллиард теңгеден астам сома залал келтіруге жол берілмеді және  бюджетке 1,2 миллиард теңге қайтарылды."
Мемлекеттік шекараны бұзған 7 мыңнан астам адам ұсталды.
"Шекара арқылы қару-жарақ пен оқ-дәрі, есірткі және басқа да тыйым салынған заттарды тасымалдауға қатысты 395 әрекеттің жолы кесілді."
"Сондай-ақ 3,2 миллиард теңге көлеміндегі валютаны және құны 7,6 миллиард теңге болатын тауарларды заңсыз өткізуге тосқауыл қойылды."
"Бұдан бөлек, Қасым-Жомарт Тоқаевқа мемлекеттік органдардың ақпараттық жүйелеріне жасалған 50,3 миллион кибер және 819 DDoS-шабуылға тойтарыс берілгені туралы баяндалды."
Кездесу соңында Президент ұлттық қауіпсіздік органдарының қызмет бағыттарына қатысты бірқатар тапсырма берді.
Прокурорлар тергеу орындары заңсыз қамауға алған 449 адамды босатқан.
515 адамға қатысты шыққан үкімді қайта қарау жөнінде бастама көтерген.
"Оның ішінде 205 сотталушының жағдайы жақсарып, 10 адам ақталған."
Бұл жөнінде Президент қабылдауында болған бас прокурор Берік Асылов баяндады.
Бас прокурордың мәлеметінше ақпараттық жүйелерді пайдаланудың нәтижесінде іздеуде жүрген 605 қылмыскер ұсталған.
Сонымен қатар 663 инвестициялық жобаға құқықтық кеңес беріліп отырғанын айтты.
"Биыл ел экономикасына 2,4 триллион теңге көлемінде инвестиция салған 148 инвестордың түйткілді мәселесі шешілген."
Президент Қасым-Жомарт Тоқаев Жоғарғы Сот төрағасы Асламбек Мерғалиевті қабылдады.
Сот төрағасы елімізде әділ сот төрелігін қамтамасыз ету мәселелерін баяндады.
Сот жүйесін реформалауға қатысты бұған дейін берілген Президент тапсырмаларының орындалу барысын жеткізді.
"Сондай-ақ,  сот ісіне жасанды интеллект пен роботизация элементтері бар IT-cервистердің енгізілгенін айтты."
Бұл соттар қызметіндегі ашықтық пен әділ сот төрелігіне ықпал етеді.
Мемлекет басшысы сот жүйесінде жүргізіліп жатқан реформалардың сапасына және істерді қарау кезінде соттың барлық сатысында заңдылықты сақтау мәселесіне айрықша назар аударды.
Сонымен қатар Қасым-Жомарт Тоқаев сот қызметіне ақпараттық технологияларды енгізу жұмыстарын жалғастыру маңызды екенін атап өтті.
Бүгінде Қазақстанда 140 сингапурлық компания мен бірлескен кәсіпорын жұмыс істейді.
"Олардың ел экономикасына құйған инвестициясының жалпы көлемі 1,4 миллиард доллардан асты."
Бұл жайында бүгін мемлекет басшысы Қасым-Жомарт Тоқаев Сингапур Парламентінің спикері Сеа Киань Пенмен кездесу барысында айтты.
"Әңгімелесу барысында Президент Қазақстан мен Сингапур уақыт сынынан өткен, сенімді серіктес екендігін атады."
Өзара байланыстарды нығайту үшін ауқымды жұмыс жүргізілді.
"Дегенмен, алдымызға екі елдің ынтымақтастығын одан әрі дамытуға бағытталған биік мақсат қойып отырмыз, – деді Президент."
"Өз кезегінде Сеа Киань Пен қонақжайлық танытқан Қасым-Жомарт Тоқаевқа ризашылығын білдіріп, қос мемлекеттің ынтымақтастығын тереңдету үшін мол әлеует бар екенін айтты."
"Кездесуде тараптар экономикалық және инвестициялық ықпалдастықтың әлеуетін талқылап, өңірлік және халықаралық күн тәртібіндегі мәселелерге де тоқталды."
"Анкарада балалар әдебиетінің классигі Бердібек Соқпақбаевтың есімі ұлықталды, деп хабарлайды24KZ."
Биыл жазушының туғанына 100 жыл.
Айтулы дата ЮНЕСКО көлемінде атап өтіліп жатыр.
"Түрік астанасында өткен шарада Бердібек Соқпақбаевтың түрік тіліне аударылған шығармалары таныстырылып, шағын көрме ұйымдастырылды."
"Қазақ әдебитетіне өзгеше өрнек, ғажайып сыр-сипат әкелген көрнекті жазушының мерейтойы Халықаралық ТҮРКСОЙ ұйымында тойланды."
"Соқпақбаевтың құрметіне конференция ұйымдастырылып, көрме шымылдығын түрді."
"ТҮРКСОЙ-дың Анкарадағы штаб-пәтерінде өткен шараға түбі бір түркі жұртының қаламгерлері, қоғам қайраткерлері мен көрнекті өкілдері қатысты."
"Сұлтан Раев, халықаралық ТҮРКСОЙ ұйымы бас хатшысы: - Балалар әдебиетін үлкен бәйтерек деп алсақ, сол бәйтеректің күре тамыры Бердібек Соқпақбаев деп айтар едім."
Өйткені оның шығармасынан нәр алып өспеген бала жоқтың қасы.
"Бүгінде оны еңбектеген баладан еңкейген кәріге дейін бәрі жақсы таниды, сүйіп оқиды."
"7 жасында анасынан айырылып, жетім қалған жазушы өлеңнен прозаға ауысты, сол екі қасиет біріге келе, сценарий жазатын деңгейге жетті."
"Мереке Құлкенов, Қазақстан Жазушылар одағы басқармасы төрағасы: - Бердібектің біз үшін түркі дүниесі үшін де жөні бөлек."
Керемет жазушы.
Біз ылғи да мақтан тұтамыз.
"«Менің атым – Қожа» кино болып түсіп, Канн фестивалінде бас жүлде алғанын, оны бас кейіпкерін бүкіл әлем білетінін өзіміз де мақтаныш тұтамыз."
Ал шындығында Бердібек Соқпақбаев өте қиын тағдырлы адам жазушы ретінде.
Ол Кеңес үкіметі кезінде бірде-бір атақты алған жоқ.
Бірақ жұрттың бәрі оны мойындайтын.
Конференцияда жазушының еңбектері мен күреске толы ғұмыры жайлы жан- жақты айтылды.
"«Менің атым – Қожа» және «Өлгендер қайтып келмейді» кітаптарын түрік тіліне аударған ғалымдар, шығармалардың ерекшелігін сөз етті."
Сондай-ақ жиылғандар жазушының сирек кездесетін суреттері мен жеке заттарынан құралған шағын көрмені тамашалады.
"Мәдениет және ақпарат министрлігі, Қазақстанның Анкарадағы елшілігі, Алматы облысы әкімдігінің ұйытқысымен өткен шараға келушілердің қарасы қалың болды."
"Данияр Әлиев, Алматы облысы мәдениет, архивтер және құжаттама басқармасының басшысы: - Түркі әлемінде азаматтардың барлығында ТҮРКСОЙ ұйымының ұйцмдастырып отырған игі шара деп айтамыз."
"Шараның мәні бар, мағынасы бар."
"Бердібек Соқпақбаевтың шарасы Алматы облысында ғана емес, республикамыздың түкпір-түкпірінде тойланып жатқан жайы бар."
"Шара соңында Секен Тұрысбек, Мереке Құлкенов және Нұрлан Әдбірахымға ТҮРКСОЙ табақшасы табысталды."
"Ал Жемиле Кынаджы, Хусейн Варолға алғысхат берілсе, Алматыдан келген «Ақжауын» ансамбльі қонақтардың құлақ құрышын шандырып, көтеріңкі көңіл күй сыйлады."
"Айта кеткен жөн, биыл қаламгердің мерейтойы ЮНЕСКО көлемінде аталып өтіп жатыр."
Авторы: Меруерт Қанағат.
Геология саласын жаңа деңгейге көтеру керек.
Сала мамандары осылай деп отыр.
Бюджеттің 70%-ін құрайтын пайдалы қазбалар секторында бөлек ведомство да жоқ.
Жер қойнауын зерттеумен айналысатын комитетті 15 рет түрлі министрліктердің қарамағына ауыстырған.
"Бұдан бөлек, кадр тапшылығы тағы бар."
"Елдегі 19 жоғары оқу орнында 8,5 мың студент осы бағытта білім алып жатыр."
Бірақ олардың дені мұнай мен газ барлау саласына кетіп қалады.
Ұлжабай Исмаилов – көп жылдан бері жер қойнауын зерттеген геолог.
"Ол темір, вольфрам, қоңыр көмір сияқты бірнеше кен орнын ашқан."
"Әр тастың тарихын терең білетін маман: «қазақстандық геология КСРО-дағы үздік еді», – деп сол кездегі еңбек жолын еске алды."
"Ұлжабай Исмаилов, геолог: - Қазіргі кен орындарындағы қор 10 жылға жетеді."
Одан кейін кәсіпорындар мен зауыттар тоқтап қалады.
Әлемде жер қойнауы қазбаларын белсенді пайдаланып жатыр.
"Мысалы, 20 жыл бұрын 600 млн тонна темір қажет болса, қазір – 2 млрд."
Өнідіріс 10 есе өсті.
Сол сияқты никель мен басқа да металдарға сұраныс артып келеді.
Бір кен орнын үнемі пайдалана беруге болмайды.
Сондықтан жаңаларын іздеп табу керек.
Жер қойнауын жүйелі зерттеу керектігін Президент те айтқан.
"Қасым-Жомарт Тоқаев 2026 жылға қарай геологиялық-геофизикалық зерттеулер аумағын 1,5 млн-нан 2 млн 200 мың шаршы шақырымға жеткізуді тапсырды."
Оған 36 млрд 600 млн теңге қажет.
Ал бөлінген қаржы бұдан үш есе аз.
Инвесторлар үшін мұнай мен газ кен орындарын барлауға қаржы құю әлдеқайда тиімді.
"Олардың қызығушылығын арттыру үшін сенімді геологиялық ақпарат қажет, – дейді мамандар."
"Марғұлан Байбатыров, ҚР ӨҚМ Геология комитетінің сараптама және бірыңғай кадастр басқармасының басшысы: - Бізде саланы цифрландыру өте төмен деңгейде."
Дегенмен сирек кездесетін металдар бойынша үлкен жұмыс атқаруға болады.
"Қазір барлық ілеспе компоненттер болса да, бұл сала нашар дамыған."
Біз геологтар ретінде шикізатпен қамтамасыз ете аламыз.
Бірақ сала оны технологиялық тұрғыдан шығара алмауы мүмкін.
Жер қойнауын пайдалану мәселелері туралы заңға өткен жылдың соңында қол қойылды.
Онда инвестиция тартуға қатысты бірқатар түзету бар.
"Дүйсенбай Тұрғанов, ҚР Парламенті Мәжілісінің депутаты: - Осы кен орындарында жұмыс істейтін инвесторларға балама салық түріндегі преференциялар қарастырылған."
"Яғни, рента салығынан, жеке табыс салығынан, үстеме пайда салығынан босату."
Бұл салықтардың орнына балама салық енгізіледі.
"Біз оны заңда қарастырдық, бірақ оны іске асыру үшін жаңа Салық кодексіне осы өзгерістердің барлығын енгізу керек."
Сонда ол жұмыс істейді.
Сарапшылар жаңа өзгерістер саланың дамуын ынталандыруға көмектеседі деп үміттенеді.
Сараптама жүргізуге келісуді 6 айдан 2 айға дейін қысқартты.
Қайталанатын тексерулерді жойды.
"Инвестор аукцион сатысында уақытты жоғалтпай, жұмысқа кірісе алады."
Бұл жыл сайынғы инвестиция көлемін 200 млрд теңгеге дейін арттыруға сеп болмақ.
"Авторлары: Гүлнара Хасан, Ғазиза Мұхамеджанова, Ержан Рахманбердиев."
"Қазақстан Премьер-Министрі Олжас Бектенов еліміздің батысындағы су тасқыны жағдайы бойынша жедел кеңес өткізді, онда өңірді ауқымды тасқыннан қорғау мақсатында ұзақ уақыт бойы күшейтілген жұмыс жүргізіліп жатыр, деп хабарлайды primeminister.kz."
Үкімет басшысы Атырау облысы басшылығының алдына қала мен елді мекендерді жылжып келе жатқан тасқын сулардан барынша қорғау міндетін қойды.
"Үкіметке Батыс Қазақстан облысындағы секілді жұмыс ұйымдастыру тапсырылды, онда су тасқынына қарсы алдын алу іс-шараларын, жеткізілген инженерлік техникаларды ескере отырып, 14 өңірден жұмылдырылған әскери қызметшілер мен құтқарушылар ауқымды шығынға жол бермей, су тасқынын еңсеруге мүмкіндік берді."
БҚО-дағы жұмысқа 11 мыңнан астам адам және 2 мыңға жуық техника тартылды.
"Ұзындығы шамамен 150 км болатын қорғаныс бөгеттері салынды, 1,3 млн құм толтырылған қапшық төселді."
Орал қаласында 18 тұрғын үй алабын бойлай тұрғызылған бөгеттер қауіпсіздікті толық қамтамасыз етті.
Қаланың тұрғын үйлері мен әлеуметтік нысандарына су жеткен жоқ.
Су басқан бау-бақша серіктестіктері мен Жайық өзенінің алқабында орналасқан бірқатар үйдің тұрғындары алдын ала қауіпсіз жерге көшірілді.
"Батыс Қазақстан облысы әкімдігінің мәліметінше, бүгінде 909 үйдің тұрғындары өз үйлеріне қайта оралды, 5 мыңнан астам мал басы қауіпсіз жерлерге жайылымға жіберілді."
"Бүгінгі таңда облыстық жедел штаб пен су тасқыны салдарын жою жөніндегі комиссия 8 мыңға жуық өтінім жинап, мыңнан астам үйге бағалау жұмыстарын жүргізді."
1672 отбасы 100 АЕК мөлшерінде біржолғы төлем алды.
Зардап шеккендерге көмек көрсету жұмыстары жалғасуда.
Бүгінгі күннің басты міндеті — Атырау облысын су тасқынынан қорғануға дайындау.
Күн сайын Жайық өзенінің су деңгейі көтеріліп келеді.
Қауіпті белгіге дейін шамамен 100 см қалды.
Бүгінде Атырау облысында апаттық-құтқару жұмыстарын жүргізу үшін 13 мыңнан астам адам және 1 200-ден астам техника жұмылдырылған.
"Өңірде 500 км-ден астам бөгет салынды, оның ішінде Атырау қаласындағы тұрғын алаптардың бойында – 242 км, 4,8 млн-нан астам қапшықтар пайдаланылды."
"Өзен сағасында, Каспий теңізінде тереңдету жұмыстары жалғасуда: 1 408 м қазылып, 11 538 м3топырақ алып тасталды."
"Қорытындылай келе, Үкімет басшысы негізінен ел бойынша су тасқыны қаупі сейілгенін атап өтті."
"Ақтөбе облысының тасқын судан зардап шеккен аудандарында жаңа баспаналардың құрылысы басталды, деп хабарлайды24KZ."
"Мәселен, Қобда ауданының орталығында 120 жаңа үй тұрғызылады."
"Қазір бекітілген мердігерлер жер өлшеу жұмыстарын жүргізіп, іргетасын қалауға кірісіп кеткен."
Жоныс Дариябаев ағасының су басқан үйіне күнделікті бас сұғады.
"Апатты күйде болса да, отбасына 30 жыл пана болған қарашаңырақ ыстық, – дейді."
"Қобда өзені арнасынан тасып, ауылға таяғанда үй иелері дереу қауіпсіз жерге көшірілген."
"Жоныс Дариябаев, Қобда ауылының тұрғыны: - Бірінші осы үйге кіріп кетті."
Содан кейін қалған жерлерге кірді.
Толып тұрды ғой мына жерге дейін су.
Саман болғасын бәрі кетеді ғой енді.
"Не экотон емес, баяғы уақытта экотон болған жоқ қой."
"Бірақ енді көршілер, ЧС рақмет."
"Мына ауылдың жігіттеріне рақмет, бәрі көмектесіп үйді шығарып алдық, малды шығарып алдық."
Екпіндеп келген сең мен тасқын қабырғасын қисайтқан ғимарат баспана болудан қалған.
Сондықтан Дариябаевтар отбасына жаңа үй беріледі.
Қобда ауданында қарғын су 292 ауланы басқан.
150 үй апатты деп танылып отыр.
Бұл сан әлі де өзгеруі мүмкін.
Себебі комиссия жұмысы аяқталған жоқ.
Соған қарамастан жаңа үйлердің құрылысы ұзаққа созылмай басталып кеткен.
"Мансұр Есқожин, тілші: - Қобданың орталығында қазір бірнеше құрылыс компаниясы іске кіріскен."
"Мұнда қажетті құрылыс материалдары тасымалданып, болашақ баспаналардың іргетасы қаланып жатыр."
Жоспарға сай үйлердің ауданы 80 және 100 шаршы метр болады.
Аудан орталығын дамытудың бас жоспарына сәйкес белгіленген жер телімдерінде инженерлік желілері жүргізілген.
Сондықтан іші-сырты сыланған дайын баспаналар шамамен 2 айдан кейін қолданысқа берілуі тиіс.
Ауыл халқының тағы бір мәселесі – төрт-түлік шығынын өтеу жұмыстары да қауырт қолға алынған.
"Ізгілік Тынымгереев, Қобда ауданының әкімі: - Шаруа қожалықтардың, жеке қосалқы шаруашылықтардың өздерінің арыз-шағымындарына байланысты 1063 бас тіркелді."
"Оларға да қазір барлық қызметтер жұмыс жасап, ветеринарлық қызметі, ауылдық округ әкімдері жұмыстарын жүргізіп, төлемақылары төлене бастады."
"Жалпы Ақтөбе облысында 4,5 мыңға жуық үйді су басқан."
Соңғы деректерге сәйкес 587 жаңа баспана салынады деп жоспарланып отыр.
615-і жөнделеді.
Нарықтағы дайын үйлерді сатып алу реті де қарастырылған.
"Ержан Мұздыбаев, облыстық құрылыс басқармасының басшысы: - Сатып алатын тұрғын үйлердің саны облыс бойынша 199 болып отыр."
"Сатып алу тәсілі ол дайын тұрған тұрғын үйді тұрғындар өздері келісу арқылы бір-бірімен келісімшартқа отырып, аудан әкімдігі тарапынан үшжақты сол үйді бағалаушы компанияның берген бағасына сәйкес сатып алып, тез арада ол тұрғын үйге қол жеткізетін болады."
Жергілікті атқарушы билік өкілдері алдағы екі апта ішінде Ойыл ауданында да құрылыс басталады деп мәлімдеді.
Қазір Қаратал ауылында қираған үйлердің орнын тазалау жұмыстары жүріп жатыр.
"Авторлары: Мансұр Есқожин, Айнадин Молдабеков, Айбек Даутов."
"Солтүстік Қазақстан облысында көктемгі тасқынның беті қайтты, деп хабарлайды24KZ."
"Синоптиктердің айтуынша, Есіл өзенінің арнасы барлық гидробекетте төмендеген."
"Мысалы, бүгін таңертең Петропавлда судың деңгейі 17 сантиметрге түсті."
"«Сергеев су қоймасындағы жағдай да тұрақталып келеді», – дейді мамандар."
Қазір бөгет үстімен сарқырап жатқан ағынның биіктігі – 175 сантиметр.
Одан ешқандай қауіп жоқ.
"Естеріңізге сала кетсек, биыл өңірде Есіл өзені қатты тасып, 4 мыңға жуық үйді су басып қалды."
"Наталия Левина, «Қазгидромет» МКК СҚОФ директорының орынбасары: - Көктемгі тасқынның екінші толқыны өтті."
Қазір Есілдің қала маңындағы тереңдігі – 12 метр 99 сантиметр.
"Болжам бойынша өзен бір айдан кейін тартылып, өз арнасына түсуі тиіс."
"«Таза Қазақстан» экологиялық акциясына барша қазақстандықтар үлес қосып, туған жерімізді көркейтуге атсалысуда."
Ел көлемінде болып жатқан шараға бүгін Мемлекет басшысы Қасым-Жомарт Тоқаев қатысты.
"Президент Еордалық жастармен бірге «Ұлытау» аллеясында ағаш отырғызып, өскелең ұрпақты туған жерімізге құрметпен қарауға шақырды."
Көктем келісімен барша отандастарымыз «Таза Қазақстан» акциясына ерекше ынта-ықыласымен кірісті.
"Туған жерді түлетіп, оны көркейтуге үлес қосу әркімнің парызы екенін айтқан Президент, шараның тәлімдік мәніне де тоқталып, оның мемлекеттік маңызы бар іс екенін алға тартты."
"Қасым-Жомарт Тоқаев, Қазақстан Республикасының Президенті: – Шын мәнінде елімізді көгалдандыру, абаттандыру үлкен мемлекеттік маңызы бар іс."
"Бұл бүгін шығып, ертең ұмытып кететін бірреттік науқан емес."
Аталған жұмыс тұрақты түрде жүргізіледі.
Туған жерімізді таза ұстауымыз керек.
Бұл жалпыұлттық мәселе.
"Қазақ халқы артыңда мал қалғанша, тал қалсын деп текке айтпаған."
Табиғатпен біте қайнасқан халқымыздың осы бір дәстүрі берекелі бастамаларға ұласуда.
Сенбілік барысында Президентке Астана қаласын көгалдандыру жоспары таныстырылды.
"Қала әкімі Жеңіс Қасымбектің айтуынша, биыл 1,1 миллион жасыл желек, соның ішінде елорданың жасыл белдеуі аймағында 200 мың түп көшет отырғызу жоспарланған."
Егілген жасыл желек күтіп-бапталатын болады.
"Президент бұл жұмыстар экологиялық маңызға ие екенін айтып, қаланы абататтандыру мен көгалдандырудың халқымызға қажеттілігін алға тартты."
"Қасым-Жомарт Тоқаев, Қазақстан Республикасының Президенті: - Қазақстанымыз таза болуы қажет."
"Лас елге қонақ ретінде, инвестор ретінде ешкім келмейді."
"Бірақ ең алдымен Қазақстанның таза, көрікті болғаны біз үшін, яғни халық үшін керек."
"Шараға волонтерлер, Ассамблея жастары, еліміздің креативті индустрия өкілдері мен алдағы V Дүниежүзілік көшпенділер ойындарына қатысушылар атсалысты."
"Олар Президентпен бірге сенбілікке қатысып, жөке ағашының 430 түп көшетін екті."
"Асылхан Төлепов, актёр: - Біз жастар Таза Қазақстан экологиялық акциясын қолдаймыз."
Экологиялық мәдениетті қалыптастыруға бағыталған шара.
"Бүгінгі күні халықтың ыстық ықыласын, белсенділігін туғызды."
Қоғамда қазір вандализм дейтін дерт пайда болды.
"Президент заң мен тәртіп үстемдігі бәріне қатысты екенін айтып, вандализммен батыл түрде күресу қажет екеніне назар аударды."
"Қасым-Жомарт Тоқаев, Қазақстан Республикасының Президенті: - Біз өз елімізді мақтан тұтуға тиіспіз."
"Мейлі ол көше, аула немесе үйлердің кіреберісі болсын, бәріне ұқыпты қарауымыз қажет."
Вандалдармен табанды түрде күресу керек.
Сондай-ақ олардың заң жүзінде қатаң жазаланатынын айттым.
Әр нәрсенің шегі бар.
Елімізде тәртіп болуы керек.
Заңды сақтау қажет.
Шара барысында Президентке «Мыңжылдықтар аллеясын» дамыту жоспары және Дүниежүзілік көшпенділер ойындарына дайындық барысы жөнінде баяндалды.
"Бұдан кейін Мемлекет басшысы Ботаникалық бақты аралап, жалпықалалық сенбілікке қатысып жатқан тұрғындарға, елорданың коммуналдық шаруашылық мекемелерінің қызметкерлеріне ризашылығын білдірді."
Қуандық Танабас
"Президент Қасым-Жомарт Тоқаев «Таза Қазақстан» республикалық экологиялық акциясы аясында жалпықалалық сенбілікке қатысып, елордадағы «Ұлытау» аллеясында ағаш отырғызды."
"Шараға волонтерлер, Ассамблея жастары, еліміздің креативті индустрия өкілдері мен алдағы V Дүниежүзілік көшпенділер ойындарына қатысушылар атсалысты."
"Олар Президентпен бірге сенбілікке қатысып, жөке ағашының 430 түп көшетін екті."
"Сенбілік барысында Қасым-Жомарт Тоқаев жастармен әңгімелесіп, қоғамда экология мәдениетін қалыптастыру мен табиғатты аялау маңызды екенін атап өтті."
"Президент заң мен тәртіп үстемдігі бәріне қатысты екенін айтып, вандализммен батыл түрде күресу қажет екеніне назар аударды."
"Бұдан кейін Мемлекет басшысы Ботаникалық бақты аралап, жалпықалалық сенбілікке қатысып жатқан тұрғындарға, елорданың коммуналдық шаруашылық мекемелерінің қызметкерлеріне ризашылығын білдірді."
Мемлекет басшысы Қасым-Жомарт Тоқаев Қытай Халық Республикасының Қорғаныс министрі Дун Цзюньді қабылдады.
"Президент мәртбелі мейманға ілтипат білдіре отырып, оның тату көршілік, достық қатынастарды және өзара тиімді ынтымақтастықты нығайтуға қосқан үлесін ерекше атап өтті."
"Сондай-ақ, қазақ-қытай байланыстары жоғары деңгейде екеніне назар аударды."
Екі елдің өңірлік және халықаралық қауіпсіздіктің негізгі мәселелеріне қатысты көзқарастары ұқсас.
"Тараптар бітімгерлік, білім және әскери-техника салаларындағы ынтымақтастықты дамытуға ниетті екенін жеткізді."
"ЦИТАТА: Қасым-Жомарт Тоқаев, Қазақстан Республикасының Президенті: Біз Біріккен Ұлттар Ұйымы, Шанхай ынтымақтастық ұйымы, Азиядағы өзара іс-қимыл және сенім шаралары жөніндегі кеңес шеңберінде конструктивті диалог құрып, бір-бірімізге қолдау білдіріп келеміз."
"Сондай-ақ Қытайдың дүниежүзілік дамуға, жаһандық қауіпсіздік пен өркениетке қатысты ұсынған бастамаларын жоғары бағалаймыз әрі қолдаймыз."
Бұл бастамалар әлемдегі қауіпсіздіктің қазіргі жүйесін нығайтуға оң үлес қосады деп санаймын.
Бұл туралы Ақорданың баспасөз қызметі хабарлады.
"Қазақстан Республикасы Президентінің Жарлығымен халықтар арасында бейбiтшiлiктi, достық пен ынтымақтастықты нығайтуға, мемлекеттік тілді дамытуға сiңiрген еңбегi үшiн: Астана қаласы Қайырбеков атындағы №2 мектеп мұғалімі Шнайдер Елизавета Александровна ІІ дәрежелі «Достық» орденімен; «Қазақстан украиндарының радасы» бірлестігінің төрағасы Тимощенко Юрий Евгениевич, мемлекет және қоғам қайраткері Ахмадиев Мурат Абдуреимович, «Дустлик» Қазақстан өзбектерінің этномәдени қауымдастығы төрағасының орынбасары Шарипов Хасан Халматович «Ел бірлігі» орденімен; Степногорск балалар мен жасөспірімдер спорт мектебінің оқытушысы Дураченко Николай Николаевич, Атырау қалалық №3 мектеп-гимназиясының мұғалімі Любина Татьяна Нестеровна «Ерен еңбегі үшін» медалімен; Өскемен металлургия кешені Мырыш зауытының күйдірушісі Панасюк Сергей Александрович, Ұлытау облысы Қожамқұлов атындағы қазақ музыкалық-драма театрының аккомпаниаторы Побединский Аркадий Николаевич, Қазақстан Республикасы Ұлттық ұланының бөлімше командирі Пономаренко Кирилл Алексеевич, Ақмола облысы Арайлы ауылы орта мектебінің мұғалімі Ирубаева Анастасия Валерьевна «Шапағат» медалімен; Қазақстан халқы Ассамблеясы Шығыс Қазақстан облысы ғылыми-эксперттік тобының төрағасы Краснобаева Нелли Леонидовна, Қарағанды облысындағы «Ассамблея жастары» өкілдігінің төрағасы Урмашов Александр Николаевич, Жетісу облысы «Қоғамдық келісім» мекемесінің басшысы Усанова Руфина Касымовна Қазақстан Республикасы Президентінің Алғысымен марапатталды."
«Біз алдағы уақытта азаматтардың мүлкін сақтандыру жүйесін одан әрі жетілдіру жолдарын қарастыруымыз қажет».
Мемлекет басшысы Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясында сөйлеген сөзінде осылай деді.
Қазіргі күрделі кезеңде елдің бірлігі мен ынтымағын сақтау – ең басты міндет.
"Жұртымыз ел тағдыры сынға түскен сәтте қайсарлық танытып, ынтымағын сақтай білген."
"Жанашырлық, тілеулестік сияқты адами қасиеттерді бәрінен биік қойған."
"Қазақта «Алпыс күн тасыған дария, алты күнде қайтады» деген сөз бар."
"Көп ұзамай қарғын су кетіп, жұрт күнделікті өмірге оралады."
"Тасқын аяқталған соң кейбір ауылдар тың жерге қоныстанып, жаңадан бой көтереді."
"Жол салынады, су тартылады."
"Біздің мақсатымыз – айқын, бұл – Әділетті Қазақстанды құру."
"Салтанатты жиында Республикалық тәжік этномәдени орталығының төрағасы Акбаржон Исмаилов, ҚХА Төрағасының орынбасары, Қазақстан корейлері қауымдастығының президенті Юрий Шин, «Ассамблея жастары» республикалық қоғамдық ұйымының төрағасы Тимур Жұмырбаев, Қарағанды облысындағы «Ассамблея жастары» ұйымы өкілдігінің төрағасы Александр Урмашов, Жетісу облысындағы Достық үйінің директоры Руфина Усанова сөз сөйледі."
Мемлекет басшысы су тасқынынан зардап шеккендерге өтемақы қалай берілетінін түсіндірді.
"Алапат тасқынның кесірінен мыңдаған адам мал-мүлкінен айырылып, табыссыз қалды."
Сондықтан мемлекет азаматтарды қолдау үшін нақты шаралар қабылдап жатыр.
Зардап шеккен әр шаңыраққа бір реттік көмек беріледі.
"Азаматтар экономикалық әлеуеті зор және экологиялық ахуалы жақсы елді мекендерден баспана алып немесе үй салып, қоныс аудара алады."
Әрбір елді мекен жұртқа жәрдем беруге ниет білдірген ірі кәсіпкерлерге бекітіліп беріледі.
"Атап айтқанда, осы өңірлердегі кәсіпкерлер мен шаруалардың несиесіне және лизинг төлемдеріне қатысты пайыздық өсімді төлеу мерзімі кейінге шегеріледі."
Бұл туралы Мемлекет басшысы Қасым-Жомарт Тоқаев Қазақстан халқы Ассамблеясының ХХХІІІ сессиясында сөйлеген сөзінде айтты.
Еліміздегі осындай маңызды қоғамдық институттардың қызметін одан әрі үйлестіру үшін мұның мәні зор.
"Ерте ме, кеш пе, кез келген мемлекет түрлі сынаққа тап болуы мүмкін."
Сондай кезде ел өмірінде күрделі әрі түбегейлі бетбұрыс жасалады.
Мемлекет басшысы Ассамблеяның институционалдық әлеуетін нығайту қажеттігі туралы айтты.
"Ассамблея барлық деңгейдегі мекемелермен түрлі бағытта серіктестік орнатып, басқаларға үлгі болуға тиіс."
Ассамблея мемлекеттік шешім қабылдау үдерісіне және реформаларды ілгерілету ісіне белсене қатысуы керек.
Ассамблеяны әлеуметтік тұтастық пен отаншылдықты дәріптейтін институт ретінде нығайту керек.
Президент Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясында сөйлеген сөзінде терроризм қаупі туралы айтты.
Лаңкестік қауіп-қатерлер тағы да алғы шепке шықты.
Жер жүзінде бәрімізді алаңдатын түрлі оқиғалар болып жатыр.
Тіл – көптеген мемлекет үшін өзекті мәселенің бірі.
Осы мәселенің дұрыс шешілуі кез келген елдегі қоғамдық-саяси ахуалдың тұрақтылығына едәуір ықпал ететінін тарихтың өзі көрсетіп отыр.
Билік елдің тыныштығы мен қауіпсіздігін қамтамасыз ету үшін тиісті шара қолданатын болады.
Біздің міндетіміз – қоғамда өзара құрмет пен сенімді нығайта түсу.
Мемлекет басшысы Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясында сөйлеген сөзінде осылай деді.
Ассамблея жастардың идеологиялық тәрбиесін айрықша назарда ұстайды.
"Бұл – болашақта не боларын болжап білу мүмкін емес, қазіргідей алмағайып әлемде аса маңызды мәселе."
«Ұлы істер шағын әрекеттерден басталады».
Сол сияқты кішігірім әрекеттер ауқымды өзгерістерге жол ашады.
Бірлік пен ынтымақ басты құндылығымыз әрі мемлекеттік саясаттың бұлжымас бағдары болып қала береді.
Ол Ұлттық құрылтайдан соң оның қорытындысы туралы қоғамдық талқылауды жіті бақылап отырғанын айтты.
"Азаматтарды әлеуметтік ортаға кіріктіру жүйесі Отанға деген сүйіспеншілік идеалдарын насихаттауға және халқымыздың мәдениетін, әдет-ғұрпы мен салт-дәстүрін құрметтеуге негізделуі керек деп санаймын."
Ол Қазақстан халқы өзгелердің теріс ықпалына түспейтін өз идеологиясына сүйенуі керек екенін айтты.
Тоқаев Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясында сөйлеген сөзінде осылай деді.
"Түрлі сын-қатерге қарамастан, біз стратегиялық мақсат-міндеттерімізден айнымаймыз."
"Ол еліміздің әділдік, инклюзивтілік, прагматизм қағидаларына негізделген және халықтың әл-ауқатын арттыруды көздейтін жаңа экономика үлгісіне көшіп жатқанымыз туралы айтты."
Кезінде бір ғана бөгеннің бұзылуы үлкен қайғылы оқиғаға әкеп соқтырғанын білесіздер.
Мемлекет басшысы Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясында сөйлеген сөзінде су тасқынынан зардап шеккендер туралы айтты.
Халқымыздың ынтымағы мен жоғары азаматтық жауапкершілігі осы кезде айқын көрінді.
Жиналған қаражат елді мекендерді қалпына келтіруге жұмсалады.
Сондай-ақ апаттың кесірінен қиын жағдайға тап болған азаматтарға көмек ретінде беріледі.
Тасқын басталғаннан бері Қазақстан халқы ассамблеясы белсенді әрі үйлесімді жұмыс істеп жатыр.
Оған бүкіл ел куә.
Су тасқынымен күреске этномәдени бірлестіктердің 12 мыңға жуық өкілі қосылды.
Президент Қасым-Жомарт Тоқаев Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясында сөйлеген сөзінде осылай деді.
Биыл Астана халықаралық форумын өткізбейтін болдық.
"Әрине, бұл – елімізге қажет, өте маңызды жиын."
Халқымыз өте ауыр сынаққа тап болды.
Қазақстан аумағының жартысын тасқын су басып қалды.
Мемлекет басшысы Қасым-Жомарт Тоқаевтың төрағалығымен Қазақстан халқы Ассамблеясының «Бірлік.
Жасампаздық.
Өрлеу» атты ХХХІІІ сессиясының отырысы басталды.
Бұл туралы Ақорданың баспасөз қызметі хабарлады.
"Президент еліміздің бірқатар өңірінде су тасқыны салдарынан қалыптасқан күрделі жағдайды ескере отырып, биылғы сессияны онлайн-форматта өткізу туралы шешім қабылдаған болатын."
"Қасым-Жомарт Тоқаев Қазақстан халқы Ассамблеясы Төрағасының жаңадан тағайындалған орынбасарлары Юрий Шин мен Лугмар Буларовты құттықтап, олардың бірлікті нығайту, қоғамдық келісімді сақтау ісіндегі жауапты қызметіне сәттілік тіледі."
ҚХА Төрағасының орынбасары – Хатшылық меңгерушісі Марат Әзілханов Қасым-Жомарт Тоқаевқа бұған дейін берілген тапсырмалардың орындалуы және Ассамблеяның XXXIIІ сессиясына дайындық барысы жөнінде есеп берді.
"Президент еліміздің бірқатар өңірінде су тасқыны салдарынан қалыптасқан күрделі жағдайды ескере отырып, ҚХА сессиясын онлайн-форматта өткізу туралы шешім қабылдағанын жеткізді."
Шараға Ассамблеяның аймақтардағы мүшелері онлайн режимде қатысады.
Мемлекет басшысы табиғи апаттан зардап шеккен азаматтарға көмек көрсетуге Қазақстан халқы Ассамблеясы зор үлес қосқанын айтты.
Қасым-Жомарт Тоқаев Ассамблея жұмысын одан әрі жетілдіру жөнінде бірқатар нақты тапсырма берді.
Мемлекет басшысы Қасым-Жомарт Тоқаев Семейдің төңірегінде өртенген қарағайлы орманды қалпына келтіру туралы жергілікті тұрғындардың бастамасын қолдады.
Мұны Президенттің баспасөз хатшысы әрі кеңесшісі Берік Уәли өзінің фейсбук парақшасына жазды.
"Естеріңізге сала кетсек, Абай облысында мыңнан аса азамат көшет отырғызу акциясын өткізген еді."
Осылайша Воскресеновка ауылының маңында 5 гектар аумақта 23 мыңнан астам қарағай көшетін отырғызды.
"Айта кетейік, Бородулиха ауданының аумағы 700 мың гектарға жуық,  оның ішінде орманды алқап – 80 мың гектардан асады."
Биыл аудан аумағына 7 мыңнан астам ағаш көшетін отырғызу жоспарлануда.
"Мемлекет басшысы KIA корпорациясының президенті Хо-сунг Сонгты қабылдады, деп хабарлайды Ақорданың баспасөз қызметі."
Президент автоиндустрияны дамыту Қазақстанның өнеркәсіп саясатының негізгі бағыттарының бірі саналатынын атап өтті.
Хо-сунг Сонг Қасым-Жомарт Тоқаевқа Қостанайдағы автомобиль шығаратын толық циклді зауыт құрылысының барысы туралы мәлімет берді.
Зауыт жыл соңына дейін пайдалануға берілмек.
Жобаны жүзеге асыру үшін 90 миллиард теңгеден астам инвестиция тартылған.
"1,5 мың тұрақты жұмыс орнын ашу жоспарланып отыр."
Зауыттың жобалық қуаты жылына 70 мың автомобиль шығаруға есептелген.
"Оның ішінде 50 мың автомобиль ұсақ бөлшектерден құрастыру әдісімен өндіріледі, яғни жергілікті өнім үлесі барынша жоғары болады."
Сонымен қатар Хо-сунг Сонг автомобильдің қосалқы бөлшектерін жаһандық деңгейде өндірушілерді Қазақстанға тарту жұмыстары жүргізіліп жатқанын жеткізді.
"Атап айтқанда, елімізде автокөліктің қосалқы бөлшектерін шығаратын  зауыт салу жөнінде кореялық  Seyong EHWA (KIA көліктеріне арналған автобөлшектер өндіруші) компаниясымен келісімге қол қойылды."
Мемлекет басшысы KIA корпорациясының Қазақстанда автобөлшектердің жергілікті өндірісін жолға қою туралы шешімін құптады.
Сондай-ақ аталған саланы дамыту үшін білікті отандық мамандар даярлау қажет екенін айтты.
Мемлекет басшысы Өзбекстан Президенті Шавкат Мирзиёевпен телефон арқылы сөйлесті.
Бұл туралы Ақорданың баспасөз қызметі хабарлады.
"Қасым-Жомарт Тоқаев еліміздің бірқатар өңірінде болған су тасқынына байланысты тілеулестік танытып, көмек көрсеткені үшін Шавкат Мирзиёевке және бауырлас Өзбекстан халқына алғыс айтты."
"Президенттер қазақ-өзбек стратегиялық серіктестігін одан әрі нығайту, сондай-ақ бұған дейін қол жеткізілген уағдаластықтарды жүзеге асыру мәселелерін талқылады."
Тараптар екіжақты қатынастар мен өңірлік деңгейдегі кооперацияның қарқынды дамып келе жатқанына назар аударды.
Сонымен қатар мемлекеттер басшылары аймақтық және халықаралық күн тәртібіндегі өзекті мәселелер бойынша пікір алмасты.
Қазақ басшысы Қасым-Жомарт Тоқаев пен Қырғызстан Президенті Садыр Жапаров елордада Айкөл Манас ескерткішін ашты.
Бұл ең алдымен қазақ халқының қырғыз ағайынға деген риясыз құрметінің белгісі.
Бұндай игі бастамалар екі елдің достығын әрі қарайда нығайта түспек.
"Ескерткішттің салтанатты ашылу рәсімінде осы деген мемлекет басшысы мыңжылдық тарихы бар Манас жыры тек қырғыз халқының ғана емес, тұтас түркі жұртының баға жетпес қазынасы екендігін айтты."
"Қазақ-қырғыз қарым-қатынасы тек саяси-экономикалық жағынан ғана емес, сонымен қатар мәдени-гуманитарлық бағытта да қарқынды дамып келеді."
"Мәселен, осыдан 2 жыл бұрын Бішкекте ұлы Абайдың ескерткіші бой көтерген болатын."
Ал бүгін бауырлас елдің тарихына құрмет ретінде Астанада Айкөл Манас ескерткіші ашылды.
"Салтанатты шарада сөз сөйлеген Мемлекет басшысы елордада мұндай еңселі ескерткіштің бой көтеруі, ең алдымен, қазақ халқының қырғыз ағайынға деген риясыз құрметінің белгісі екенін атап өтті."
Бұндай игі бастамалар екі елдің достығын нығайта түседі.
"Президенттің сөзінше мыңжылдық тарихы бар Манас жыры тек қырғыз халқының ғана емес, тұтас түркі жұртының баға жетпес қазынасы."
"Қасым-Жомарт Тоқаев, Қазақстан Республикасының Президенті: - Шын мәнінде бұл эпосты құрмет тұтпайтын қазақ кемде кем."
Қазақстанда Манас есімді 6 мыңнан астам адам бар.
Мұның өзі ұлы тұлғаға және тарихи эпосқа деген ерекше құрметтің белгісі.
Ұлты қырғыз емес жалғыз манасшы Баянғали Әлімжановтың қазақ екенін айта кеткен жөн.
Ол азамат та бүгінде осында.
Бас қаламызда бой көтерген сәулет туындысы түбі бір түркі жұртының бірлігін көрсетеді.
"Бұл Манасқа ғана емес, қазақ пен қырғыздың мәңгілік бауырластығына қойылған ескерткіш."
Мен екі елдің достығы ешқашан мызғымайды деп сенемін.
Бүгінде «Манас» жыры бауырлас елдің тарихи және рухани мұрасына айналған.
"Оның ұрпақтан ұрпаққа жетіп, осы күнге дейін сақталуына қазақ ғұламаларының да ерен еңбегі бар, деді Қырғызстан Президенті."
"Садыр Жапаров, Қырғызстан Президенті: - Қазақстан Республикасының елордасы Астана қаласында Айкөл Манастың ескерткішін ашу салтанаты бізге бұйырғандығы әлбетте біз үшін зор мәртебе және өлшеусіз бақыт."
Манас бабамыз қырғыз елінің ауыз әдебиетінің ең ұлы туындысы әрі құнды қазынасы.
"Мыңдаған жылдар бойы қанымызға, жанымызға сіңіп келген демеуіміз әрі өзегіміз."
"Айта кету керек, осыдан үш жыл бұрын Қасым-Жомарт Тоқаев пен Садыр Жапаров Бішкекте Абайдың, ал Астанада Манас пен Шыңғыс Айтматовтың ескерткіштерін орнату туралы мәмілеге келген болатын."
Риат Шони
Қазақстан мен Қырғызстан басшылары одақтастықты нығайтатын тарихи келісімге қол қойды.
"Жаңа құжат тегі туыс халықпен байланысты бекітіп ғана қоймай, қазіргі түйіткілдерді тарқатуға да сеп береді."
"Қос Президент келіссөзден шықққан соң ""қазақ пен қырғыз арасында шешімі табылмаған мәселе болмауы керек"" деп бірлескен мәлімдеме жасады."
"Демек, тарихы тереңде жатқан татулық күшейе түседі."
"Ашығын айту керек, су мен шекарадағы кептеліс біраздан бері қарашаны қамкөңіл қылды."
Астанадағы басқосуда бұл сұрақтардың ортақ шешімі табылды.
Қазақстандық тарап Қырғызстаннан келген делегация мүшелерімен маңызды 7 құжатқа қол қойды.
Қандай келісімдер бар?
Астана Қырғызстаннан келген мәртебелі мейманды жаймашуақ күнімен қарсы алды.
Бүгін бас қаланың ауа райы екі мемлекеттің қарым-қатынасы сияқты ашық әрі мамыражай.
Ал бауырлас елдің басшысын қарсы алатын Ақордада күн арқан бойы көтерілгеннен қарбалас.
Себебі бұл тарихи құжатқа қол қойылатын маңызды сапар.
Екі елдің мемлекет басшысылары төс қағыстыра амандасқаннан кейін бір-біріне ресми делегация мүшелерін таныстырды.
"Әрі қарай екі елдің әнұрандары шырқалып, түрі мен тілі, діні мен ділі ұқсас ағайынға құрмет көрсетілді."
Кейін президенттер келіссөз залына беттеді.
"Бекзат Аманов, тілші: - Айырқалпақты ағайынмен алыс-берісіміз аз емес."
Қазақстан Қырғызстанның саудадағы ең ірі үш серіктесінің бірі.
"Сандарды сөйлетсек, былтыр екі ел арасындағы тауар айналымы 1 млрд 571 млн доллар болды."
Осылайша өсім 26 пайызға жетті.
"Экспорт 1 млрд доллардан асады, ал импорт 500 млн долларға жуық."
Соңғы жылдары инвестиция саласындағы байланыс та беки түсті.
"Тауар айналымы - $1 млрд 571 млн Экспорт - $1 млрд 76 млн Импорт - $495 млн Иә, серпіліс бар, бірақ бұған тоқмейілсуге болмайды."
Екі тарап тауар айналымын 2 млрд долларға жеткізуді жоспарлап отыр.
"Сол үшін салтанатты рәсімнен кейін Президенттер шағын құрамда келіссөзге отырып, саудадағы серіктестікті талқылады."
"Қасым-Жомарт Тоқаев, Қазақстан Республикасының Президенті: - Алдағы мақсатымыз алыс-беріс көлемін 2 миллиард долларға жеткізу."
Сонымен қатар осы бағытта болашағы зор бірқатар жоба қолға алынды.
Жалпы сауда-экономикалық саладағы уағдаластықтар орындалып жатыр.
Оларды екі ел Үкіметі қарап отыр.
Қазақстан қазір бұрын-соңды болмаған су тасқынының салдарымен күресіп жатыр.
Қиын-қыстау сәтте айырқалпақты ағайын қол ұшын созды.
Мемлекет басшысы сындарлы сәтте демеу болған қырғыз халқына алғыс айтты.
Бұған дейін Қазақстан тарапы да бірнеше мәрте жылу жіберген.
Бұл мәдени-гуманитарлық байланысымыздың берік екенін көрсетеді.
"Қасым-Жомарт Тоқаев, Қазақстан Республикасының Президенті: - Жастар арасындағы ықпалдастық күшейді."
Білім беру саласында тәжірибе алмасып жатырмыз.
Бүгін өзіңізбен бірге Астанада әйгілі Манасқа ескерткіш ашамыз.
Осының бәрі қазақ-қырғыз қарым-қатынасы жоғары деңгейде екенін көрсетеді.
Біз оны жаңа белеске көтеруге мүдделіміз.
Ал Садыр Жапаров Қазақстанды «ең жақын көршіміз» деп атады.
Шын мәнінде бізді байланастыратын құндылық көп.
"Қырғыз басшысы осы ынтымақты старатегиялық серіктестік деңгейіне көтеріп, оның нығайтқысы келеді."
"Садыр Жапаров, Қырғызстан Президенті: - Екі ел арасында ешқандай саяси, аймақтық қайшылық жоқ."
"Мемлекет басшысы лауазымына келгелі бері қырғыз-қазақ қарым-қатынасы болсын, халықаралық құрылымдарда болсын, маған қолдау көрсетіп келесіз."
Біз бауырлас қазақ халқына су тасқыны салдарынан туындаған қиын кезде қолдан келген көмекті беруге дайынбыз.
"Бекзат Аманов, тілші: - Қазақ пен қырғыз тарихы тамырлас, ағайыны бауырлас халық."
"Екі елдің байланысы ежелден тығыз, әрі қарай да қатынасқа қарқын қосқысы келеді."
Қырғыз басшысы бұл жолғы сапарында үлкен делегациямен келіпті.
"Демек, талқылайтын мәселенің ауқымы да кең болады."
"Иә, алыстан ат терлетіп келген ағайынмен барлық саладағы түйіткілді тарқатып алған жөн."
"Кейде су, көлік-логистика саласында сұрақтар туындайтыны жасырын емес."
Осы көп сауалға бір құжат жауап бере алады.
Ол одастықты нығайту туралы шарт.
"Қасым-Жомарт Тоқаев, Қазақстан Республикасының Президенті: - Осы маңызды құжат қазақ-қырғыз қатынастарының дамуына тың серпін беретініне ешқандай күмән жоқ."
Сондықтан біз бұл келісімге үлкен үміт артып отырмыз.
"Оған біздің мүмкіндігіміз де, ынта-жігеріміз де жеткілікті."
Жоғары мемлекетаралық кеңестің отырысы ынтымақтастық аясын кеңейтуге жол ашады деп санаймыз.
Президенттің бұл сөзін сарапшылар да растайды.
Бұған дейін тәжік және өзбек халқымен де осындай шарт жасастық.
"Құжат, ең алдымен Орталық Азиядағы тұрақтылыққа дем береді дейді Бауыржан Әукен."
"Бауыржан Әукен, Азиялық зерттеулер бөлімінің аға сарапшысы, аймақтанушы: - Одақтастық жөніндегі келісім шарт екі елдің бір біріне зиянын тігізбейтін келісім шарт болып табылады."
"Осы орайда одақтастық екі ел арасындағы маңызды мәселені шешумен қатар, перспективті деген бағыттардағы заңдарды нығайтуға, болашақта екі ел арасындағы қарым қатынасты одан әрі жақындастыруға арналған."
Келелі кеңесте өзге де келісімдер талқыланды.
Тараптар қараған бірінші мәселе – алыс берісті көбейту.
Қазақстан қазірдің өзінде Қырғызстанға 195 тауар түрін экспорттай алады.
Негізінен өнеркәсіп өнімдерін жіберуге дайын.
"Қырғызстандық тараптың да берері бар, сол үшін екі жақ қысқа мерзімде сауда айналымын арттыруға ниетті екенін көрсетті."
Ал бұл істі жандандыру үшін шекарадағы жүк көліктерінің кептелісін шешу керек.
Сол үшін Қазақстан 7 бекетті жаңғыртуға кірісті.
"Марат Қарабаев, ҚР Көлік министрі: - Жаңғырған бекеттердің бәрінде цифрлық технология енгізіледі."
Бұл ауқымды жұмыс 2028 жылы аяқталады.
Бауырлас халықпен су бөлісу мәселесін де қарау маңызды.
Соңғы жылдары тіршілік көзінің тапшылығы артып барады.
Келіссөзде мемлекетаралық су шаруашылығы құрылымдарының жұмыс кестесін жақын арада бекіту және оны уақытылы орындау мәселесі келісілді.
"Нұржан Нұржігітов, ҚР Су ресурстары және ирригация министрі: «Бауырлас елдер арасында шешімі табылмаған мәселе болмауы керек»."
Маңызды 7 құжатқа мұрындық болған мемлекет басшылары БАҚ өкілдеріне берген бірлескен мәлімдемесінде осылай деді.
"Түйіткілерді тарқатып ғана қоймай, ортақ жобаларға дем беру ісі де талқыланғанын айтты."
Қазақ инвесторлары қырғыз экономикасына белсенді қаржы құя бастаған.
"Мысалы, Ыстықкөлде күн энергиясы станциясы, ал Жалал-Абадта ферроқорытпа зауытын салу жоспарланған."
"Қасым-Жомарт Тоқаев, Қазақстан Республикасының Президенті: - Бірлескен кәсіпорындар тиімді жұмыс істеу үшін қолайлы жағдай жасауға келістік."
Осы орайда бүгін Өзара инвестицияларды қорғау жөнінде келісімге қол қойылды.
Оған өздеріңіз куә болдыңыздар.
Сондай-ақ электронды үкімет жүйесін енгізуге және дамытуға уағдаластық.
Экономиканы цифрландыру үшін тәжірибе алмасу және ақпарат саласындағы ынтымақтастықты нығайту туралы келістік.
Одақтастық туралы шарт – тарихи құжат.
Бұл келісім жылдар бойы жауыр болған көп мәселені шеше алады деген сенім бар.
Ал оған қос Президент үлкен үлес қосты.
Сол үшін Қасым-Жомарт Тоқаев қырғыз басшысы Садыр Жапаровты І дәрежелі «Достық» орденімен марапаттады.
"Өз сөзінде қос халықтың болашаққа бірге қадам басатынын айтып, мәңгілік достық пен мызғымас бауырластық жалғаса беретінін жеткізді."
"Қасым-Жомарт Тоқаев, Қазақстан Республикасының Президенті: - Сіз халықтарымыз арасындағы өзара тиімді байланыстарды нығайтуға зор еңбек сіңірдіңіз."
"Мен осыны ескере отырып, Сізді І дәрежелі «Достық» орденімен марапаттау туралы шешім қабылдадым."
Бұл ерекше құрмет пен шынайы ризашылықтың белгісі.
Осы марапат екі елдің қарым-қатынасын одан әрі дамытуға ықпал етеріне сенімім мол.
Қазақстан мен Қырғызстанның достығы мәңгі жалғаса берсін.
Келіссөз ауқымы кең болды.
Көп мәселенің ортақ шешімі табылды.
Осылайша Астана төрінде екі халықтың тұрмысына тікелей әсер ететін маңызды құжаттарға қол қойылды.
Қазақстан бүгін келісімдерді толық орындауға дайын.
Мұны Қасым-Жомарт Тоқаев растады.
Садыр Жапаров та бұл уағдаластықты орындайтынын жеткізді.
"Бекзат Аманов, Марат Диханбаев"
Қасым-Жомарт Тоқаев пен Садыр Жапаров Астанадағы Айкөл Манас ескерткішін салтанатты түрде ашты.
"Мемлекет басшысы шарада сөйлеген сөзінде елордада мұндай еңселі ескерткіштің бой көтеруі, ең алдымен қазақ халқының қырғыз ағайынға деген риясыз құрметінің белгісі екенін атап өтті."
"Қасым-Жомарт Тоқаев мыңжылдық тарихы бар Манас жырын барша адамзат руханиятында өзіндік орны бар бірегей мұра ретінде атап өтіп, оны тек қырғыз халқының ғана емес, тұтас түркі жұртының баға жетпес қазынасы деуге болатынын айтты."
«Бас қаламызда бой көтерген осы сәулет туындысы түбі бір түркі жұртының бірлігін көрсетеді.
"Бұл Манасқа ғана емес, қазақ пен қырғыздың мәңгілік бауырластығына қойылған ескерткіш."
"Мен екі елдің достығы ешқашан мызғымайды деп сенемін», – деді Қасым-Жомарт Тоқаев."
"Екі ел басшыларының төрағалығымен Қазақстан мен Қырғызстанның Жоғары мемлекетаралық кеңесінің алтыншы отырысы өтті, деп хабарлайды Ақорданың баспасөз қызметі."
Мемлекет басшысы қазақ-қырғыз қатынастары стратегиялық серіктестік рухында дамып келе жатқанын атап өтті.
Президент бүгінгі отырыс барысында екі ел ынтымақтастығының өзекті мәселелері талқыланатынын айтты.
Өз кезегінде Қырғызстан Президенті сан алуан бағыт бойынша серіктестікті одан әрі нығайту маңызды екенін жеткізді.
"Президенттер бүгінгі талқылаулардың табысты болғанын, екіжақты ықпалдастықтың басымдықтары мен алдағы міндеттері айқындалғанын атап өтті."
Қасым-Жомарт Тоқаев пен Садыр Жапаров Қазақстан мен Қырғызстан арасындағы қатынастарды мүлде жаңа деңгейге көтеруге өзара ниетті екенін айтты.
"Сонымен қатар жиын барысында сауда-экономикалық, көлік-логистикалық, су-энергетикалық және мәдени-гуманитарлық салалардағы ынтымақтастық мәселелері қарастырылды."
"Жиында Қазақстан Премьер-Министрінің орынбасары Серік Жұманғарин, Қырғызстан Министрлер кабинеті төрағасының бірінші орынбасары Адылбек Касымалиев, Қазақстанның Көлік министрі Марат Қарабаев, Қырғызстанның Ұлттық қауіпсіздік жөніндегі мемлекеттік комитеті төрағасының бірінші орынбасары – Шекара қызметінің директоры Уларбек Шаршеев, Қазақстанның Энергетика министрі Алмасадам Сәтқалиев, Су ресурстары және ирригация министрі Нұржан Нұржігітов, Қырғызстанның Энергетика министрлігінің бірінші орынбасары Назгүл Усенова, Қырғызстанның Су ресурстары, ауыл шаруашылығы және өңдеуші өнеркәсіп министрінің орынбасары Алмазбек Сокеев, Қазақстанның Мәдениет және ақпарат министрі Аида Балаева, Қырғызстанның Мәдениет, ақпарат, спорт және жастар саясаты министрі Алтынбек Максутов сөз сөйледі."
"Мемлекет басшысы Қазақстанға ресми сапармен келген Қырғызстан Президентін Ақордада салтанатты түрде қарсы алды, деп хабарлайды Ақорданың баспасөз қызметі."
Келіссөз алдында Қасым-Жомарт Тоқаев пен Садыр Жапаров бір-біріне ресми делегация мүшелерін таныстырды.
"Құрмет қарауылының бастығы мемлекеттер басшыларына рапорт беріп, екі елдің әнұрандары шырқалды."
Содан кейін президенттер шағын құрамда келіссөз жүргізді.
Мемлекет басшысы Қырғызстан Президенті сапарының екі тарап үшін де мән-маңызы айрықша екенін атап өтті.
"Мемлекет басшысы Қазақстанның бұрын-соңды болмаған су тасқынымен күресіп жатқанын атап өтіп, осындай қиын-қыстау кезде гуманитарлық көмек көрсеткені үшін Қырғызстан Президентіне және барша қырғыз халқына алғыс айтты."
Қасым-Жомарт Тоқаев қазақ-қырғыз қатынастарының қарқынды дамып келе жатқанына назар аударды.
"Президенттің пікірінше, бұған белсенді саяси диалог, үкіметаралық және парламентаралық тығыз байланыстар ерекше серпін беріп отыр."
Келіссөз барысында мәдени-гуманитарлық байланыстарға да назар аударылды.
Қасым-Жомарт Тоқаев екі мемлекет арасындағы дәстүрлі достық пен тату көршілік қатынастарды нығайтуға Қырғызстан Президентінің қосқан үлесін жоғары бағалайтынын жеткізді.
Өз кезегінде Садыр Жапаров қырғыз делегациясына қонақжайлық танытқаны үшін Қазақстан тарапына ризашылығын білдірді.
"Бұдан бөлек, келіссөз барысында тараптар саяси, көлік-транзиттік, энергетикалық салалардағы өзара ықпалдастықты нығайту мәселелерін талқылады."
Сондай-ақ өңірлік және халықаралық күн тәртібін қарастырды.
"«Ақорда» резиденциясында Қазақстанға ресми сапармен келген Қырғызстан Президенті Садыр Жапаровты салтанатты түрде қарсы алу рәсімі өтті, деп хабарлайды Ақорданың баспасөз қызметі."
Қасым-Жомарт Тоқаев пен Садыр Жапаров бір-біріне ресми делегация мүшелерін таныстырды.
"Құрмет қарауылының бастығы мемлекеттер басшыларына рапорт беріп, екі елдің әнұрандары шырқалды."
Салтанатты рәсімнен кейін президенттер келіссөз залына барды.
Қазақстан мен Саха  Республикасы арасындағы сан қырлы байланыс қарқынды дамып келе жатыр.
Бүгін Президент Қасым-Жомарт Тоқаев Саха Республикасының басшысы Айсен Николаевты қабылдады.
"Тараптар, қос ел арасындағы қарым-қатынас пен ынтымақтастық перспективаларын сөз етті."
"Мемлекет басшысы мәртебелі мейманға  қос халыққа ортақ дүниелер көп екендігін айтып, ерекше құрметін жеткізді."
Сондай-ақ Президент Қазақстанда Саха Республикасының күндерін өткізу бастамасын қолдады.
"Оның аясында мәдени және спорттық шаралар ұйымдастыру, Якутияның инвестициялық, туристік әлеуетін таныстыру жоспарланған."
"Айта кету керек, бүгінде екі ел арасында өзара тауар айналымы айтарлықтай арта түскен."
"Қасым-Жомарт Тоқаев, Қазақстан Республикасының Президенті: - Біз өзара қарым-қатынас пен ынтымақтастық перспективаларына зор ықыласпен қараймыз."
"Сіздің Республикаңызға, якут халқына деген құрметіміз ерекше."
Қос халыққа ортақ дүниелер көп.
Сізбен бірге құрамында іскерлік топтар мен мәдениет өкілдері бар үлкен делегация келгенін айрықша атап өткім келеді.
Forbes тізіміндегі қалталы кәсіпкерлер су тасқыны салдарын еңсеруге көмектеседі.
Мемлекет басшысы ірі бизнесмендермен арнайы кездеспек.
"Сөйтіп, оларға әр облыс-аудан бекітіліп, нақты міндет жүктеледі."
Мұны Қасым-Жомарт Тоқаев Қостанай жұртшылығымен жүздесуінде айтты.
Солтүстік Қазақстан облысынан кейін Президент борты Тобылға ұшып барды.
"Мұнда да әуелі әуеге көтеріліп, ахуалды көктен бағамдады."
Кейін тұрғындар мен және еріктілермен кездесті.
Қарғын қостанайлықтарды да қапыда қалдырды.
"11 ауыл мен 7 жол учаскесін су шайып, 4 көпір қирады."
"Аудандар арасында көлік қатынасы қиындап, 13 елді мекен тоқтан ажырады."
Қазір жағдай біршама тұрақталған.
"Дегенмен, 51 үй әлі су астында."
"Қасым-Жомарт Тоқаев, Қазақстан Республикасының Президенті: - Саламатсыздар, қалдарыңыз қалай?"
"Көріп отырмын, қиын жағдайға ұшырадық."
Бұл табиғи апат.
"Бәріміз ел, ұжым болып еңсеруіміз керек."
Су тасқынына зардап шеккендердің бір сыпырасы бүгін Тобыл қаласындағы жедел штабқа жиналды.
"Мұнда олар Президентпен кездесіп, сұрақтарына жауап алды."
Әуелі Қасым-Жомарт Тоқаев азаматтық белсенділік танытқан азаматтарға алғыс айтты.
"Сондай-ақ мемлекеттің қаржысын қатаң үнемдеу режимі енгізілгенін, қаражат зардап шеккен халыққа бөлінетінін жеткізді."
"Қасым-Жомарт Тоқаев, Қазақстан Республикасының Президенті: – Өтемақы – басты мәселе."
Шығын өтеледі.
Сонымен қатар тұрғын үйі жарамсыз азаматтарға жаңа баспана салынады және жөндеуге жарамды үйлер қайта қалпына келтіріледі.
Оған қажетті барлық қаражат бөлінеді.
"Кім пәтерге көшкісі келсе, біз пәтер сатып алып береміз."
"Кім өз қонысында қалғысы келеді, оларға типтік үлгідегі үйлер саламыз."
"Мен Үкіметке алдағы жаз мезгілінде, сондай-ақ күзде барлық құрылыс жұмыстарын бітіру және апат салдарын толық жою жөнінде міндет жүктедім."
Су тасқыны жергілікті халықты әбден әуреге салды.
"Қырылған мал, қираған үйді былай қойғанда біраз инфрақұрылым да жарамсыз күйде қалды."
Сынақтың салдарын ел болып еңсеру маңызды.
Президент бұл іске елдің ірі кәсіпкерлері атсалысатынын жеткізді.
"Қасым-Жомарт Тоқаев, Қазақстан Республикасының Президенті: - Президент ретінде бұл жағдайда қаржы үнемдеу орынсыз болады деп есептеймін."
Ел тұрғындары біздің басты байлығымыз.
Сол үшін қажетті қаражат бөлінеді.
"Сондай-ақ кәсіркерлер, қалталы азаматтар әр өңірге бекітіледі."
Осылай құрылысты бастаймыз.
"Президентпен кездескен тұрғындар өзге де көкейтесті мәселелерін айтып, ойын ортаға салды."
"Атап айтсақ, ақбөкендерге қарсы әрекетке алаңдаушылық білдірді."
"Нәтижесінде мемлекет басшысы бұл шешімнің күшін жойып, оған тыйым салынатынын мәлімдеді."
Тіл мәселесі мен су жайы да талқыланды.
Қасым-Жомарт Тоқаев келесі жылы Алаш ардақтысы Міржақып Дулатовтың 140 жылдығына арналған іс-шараға қатысатынын да айта кетті.
"Ертарғын Жұбанышев, облыс тұрғыны: - Бәрін де біліп отырмыз, апат ғой."
"Сол бүгін уақыт бөліп, бізбен кездескепнімізде Алла риза болсын."
Өйткені сіз бүкіл елді ойлап жатырмыз.
"Жүрек сізде де, бізде де бірдей."
"Сізге денсаулық тілейміз, сенеміз сізге."
"Қасым-Жомарт Тоқаев, Қазақстан Республикасының Президенті: - Топан су бәріміз үшін үлкен сынақ болды."
Аманшылық болса бәріміз ойдағыдай шығып кетеміз.
Ешқандай күмән жоқ.
Халық жақсы ғой енді.
Табиғи апатқа өңір тұрғындары жұмыла атсалысты.
Еріктілер де көмегін аямады.
Сапар аясында Президент осы волонтер және кәсіпкерлер қауымымен кездесті.
"Қасым-Жомарт Тоқаев, Қазақстан Республикасының Президенті: – Біздің елімізде Forbes тізіміне кіретін ірі кәсіпкерлер бар."
Олармен арнайы кездесеміз.
"Олар әр облысқа, ауданға, елді мекенге бекітіледі және нақты жауапкершілік жүктеледі."
Бұл бір жағынан кәсіпкерлердің мүддесіне сай келеді.
Өйткені олар өздерінің қосқан үлесінің нақты нәтижесін көретін болады.
Халқына қайырымдылық жасаған азамат ретінде Сіздердің де есімдеріңіз мемлекет тарапынан елеусіз қалмайды деп ойлаймын.
Қалың елге қауіп төнгенде волонтерлер алдыңғы қатарға шыққаны жасырын емес.
Зардап шеккендердің еңсесін тіктеуге көп көмектесті.
"Президент еріктілерге зор құрметпен қарайтынын және жан-жақты қолдау көрсететінін айтып, оларға ризашылық білдірді."
"Айбек Таңатбаев, ҚХА облыстық филиалының қызметкері: - Өңірдегі дамбаларды бекітіп, инертті материалдарды төгу жұмысына да еріктілер белсене атсалысып жатыр."
"Осының арқасында Тобыл қаласы, Амангелді ауданының орталығы және басқа да елді мекендер су басу қаупінен аман қалды."
Президент жағдайды әрі қарай да бақылауда ұстау керегін ескертті.
Өз кезегінде облыс әкімі Құмар Ақсақалов елді мекендер мен инфрақұрылымдарға төнетін қауіптің алдын алу үшін су қоймаларынан жіберілетін су мөлшері ұдайы бақылауда болатынын айтты.
Бекзат Аманов
«Ас та төк жиын» мен шығыны мол шаралар уақытша өтпейді.
Қарғынның қаупіне және қаржыны үнемдеуге байланысты Президент Қасым-Жомарт Тоқаев осындай шешім қабылдады.
Үкімет пен өзге де мемлекеттік органдарға ірі имидждік шараларды тоқтатуды тапсырды.
Бүгін мемлекет басшысы су тасып жатқан аймақтардың бірі Солтүстік Қазақстан облысына барды.
"Жұмыс сапарында қамкөңіл қарашамен кездесіп, барлық шығын өтелетінін тағы бір мәрте айтты."
Алдағы 10 күнде келетін қауіпті еңсеру Қызылжар халқы үшін өте маңызды.
Сол үшін Президент су қоймаларын аралады.
Президенттің жұмыс сапары өңірдің ахуалымен танысудан басталды.
"Мұнда облыс орталығына, Сергеевка су қоймасы мен Қызылжар ауданына қауіп төнген."
Қасым-Жомарт Тоқаев осы аймақтың жағдайын барлап-бағамдап көрді.
6 ауданда төтенше жағдай жарияланған.
"2 мыңнан астам үйді су басып, 10 мыңнан аса тұрғын қауіпсіз жерге көшірілді."
Ал осы тасқынға тосқын болудың амалын мыңға жуық техниканы тізгіндеген 5 мыңнан аса маман іздеп әлек.
"Графика СҚО ахуалы ТЖ жарияланған аудан – 6             Су басқан үй – 2 мыңнан астам     Эвакуацияланған тұрғын – 10  345  Су тасқынымен күреске жұмылдырылды 5270 адам906 техника Қ. Тоқаев тұрғындармен кездесті Қарғынның кесірінен талай үй қирады, қарашаның маңдай терімен жиған малы қырылды."
Қазір тұрғындар эвакуациялық пунктерді паналауға мәжбүр.
Президент көңілі алаң болған осы ағайынға арнайы кіріп шықты.
"Әңгімелесіп, қал-жағдайларын сұрады."
Мемлекет ешбір азаматты назардан тыс қалдырмайтынын айтты.
"Қасым-Жомарт Тоқаев, Қазақстан Республикасының Президенті –  Бұл жалпыұлттық апат."
"Дегенмен, бір жағынан алып қарасақ, оң өзгерістер де анық байқалады."
Судың беті қайтып келеді.
Жақын арадағы 10 күнде өте қауіпті болады деп ойлаймын.
Бірақ біз еліміз бойынша апат салдарын жою шараларын қабылдап жатырмыз.
"Бұған дейін айтқанымдай, Үкімет зардап шеккен азаматтардың барлығына қолдау көрсетеді."
"Әрбір азамат, әрбір отбасы мемлекеттің қамқорлығында болады."
Бұл мен үшін басты міндет.
Қазір зардап шеккен жандардың әрқайсысына бір реттік көмек беріліп жатыр.
Мүлік шығындарын есептегеннен кейін олар тағы өтемақы алады.
"Тұрғын үйі жарамсыз жандарға жаңа баспана салынады, қажетті инфрақұрылыммен қамтылады."
Тіпті  несие төлеу мерзімі шегеріледі.
Жағымды жаңалықты тұрғындарға Президенттің өзі жеткізді.
Мұндай мезірет апаттан енді ес жиып жатқан халықтың еңсесін тіктейтіні анық.
"- Сіз өзіңіз айтып өттіңіз, ешқандай адам назардан тыс қалмайды деп."
Қазақстанның бірінші байлығы халық.
Адам шығынынан аманбыз.
Қайғы-қасірет біздің елімізде болмасын.
"Сізге рақмет, алғысымызды білдіреміз."
"Сіз айтқандай қаражат бөлініп, адамдар сырттан тыс қалмаса екен деп тілекстепіз."
- Бәріміздің алдымызда тұрғын мақсат ең алдымен халыққа көмектесу.
Ел ауыр сынаққа тап болды.
Оны еңсеру үшін бірлік керек.
Қазір тасқынға тосқын болу үшін жергілікті тұрғындар және алыс-жақын өңірден жиналған еріктілер барын салуда.
Осынау қиын-қыстау сәтте мемлекет те ауқымды шаралардан бас тартатын болды.
Президент имидждік ірі жиындарды тоқтатуды тапсырды.
Бұл шешім бюджет қаржысын біршама үнемдейді.
"Қасым-Жомарт Тоқаев, Қазақстан Республикасының Президенті: - Мен бюджет қаржысын үнемдеу мақсатында ірі халықаралық форумды өткізуден бас тарттым."
Сонымен қатар Дүниежүзілік көшпенділер ойындарына жұмсалатын шығынды қысқартамыз.
"Әрине, қазір бұл шарадан түпкілікті бас тарту мүмкін емес."
Бірақ оған жұмсалатын қаржы көлемі айтарлықтай азаяды.
"Бұдан бөлек, еліміздің Токиода өтетін Дүниежүзілік көрмеге қатысуына бөлінген бюджет те қысқарады."
Атқамінерлер осы сындарлы сәттен сабақпен шығу керек.
Президент апаттың алдын алатын ескерту жүйесі жетіспейтінін жеткізді.
Мамандар да тапшы.
Тұрғындар бұл пікірмен келіседі.
"Жиылған халық та, Президент те кездесуден алғыспен тарқасты."
"-  Мен осы апатқа түстім, бірақ сіздің сөзіңіз."
"Сіз келіп қандавй көмек айтып жатсыз, біз сенеміз сізге."
Қ. Тоқаев: Алдағы 10 күн шешуші болады Ал бұл Петропавл су торабы.
"Іргетасы 1973 жылы қаланған нысан жақын маңдағы су қоймаларын толтырып, Есіл өзенінің ағысын реттейді."
"Айлада биыл мұз кептеліп, су деңгейі күрт көтерілді."
"Көп ұзамай сең жүрді, салдарынан дәл осы осы торап істен шықты."
Айналасындағы ауыл-аймақты су басты.
Президент мұндағы ахуалмен де танысты.
"Өңір әкімі жағдайды баяндап, қызыл сумен күреске 2500 ерікті жұмылдырылғанын айтты."
Аймаққа 300 тонна гуманитарлық көмек келді.
Әскерилер де белсене еңбек етуде.
"Ержан Ыбыраев, «Астана» өңірлік қолбасшылығы әскерлерінің қолбасшысы: - Төтенше жағдайдың зардаптарын жою үшін қорғаныс ведомствосының 700 әскери қызметшісі мен 33 техникасы жұмылдырылды."
"Әскерилердің негізгі күші қаптарды құммен толтырып, бөгеттер салып жатыр."
Оған қоса Петропавл қаласының маңындағы аудандар мен Қызылжар ауданының елді мекендеріне жақын жағалауларды нығайтудамыз.
Жалпы ұзындығы 15 шақырымнан асатын бөгет салуға атсалыстық.
Бұл 100 жылда бір болатын жағдай.
Мамандар осылай деп отыр.
Бірақ су кемеріне әлі келген жоқ.
Алда шешуші 10 күн бар.
"Қасым-Жомарт Тоқаев, Қазақстан Республикасының Президенті Ибатуллин Шұғайып, ""Қазсушар"" РМК Солтүстік Қазақстан облыстық филиалының директоры - Алдағы 10 күн ең шешуші болайын деп жатыр."
- Солай я 1 жұма әрі кетсе 10 күннің ішінде судың түсу деңгейін тосып отырмыз.
- Су кетеді ғой енді.
Біз осындайдан сабақ алуымыз керек.
Қауіптің бетін қайтару үшін барлық амал қарастырылған.
Жағдайды қадағалайтын жылжымалы басқару пункті жабдықталды.
"Әр 2,5 сағат сайын жергілікті жердің 2D форматты картасы арқылы ақпарат беруге қабілетті ұшқышсыз басқарылатын барлаушы ұшу аппараты пайдаланылады."
Сондай-ақ тәулік бойы ұша алатын әрі термовизиялық камерасы бар дрон қолданылады.
"Бұл іс ең алдымен, тұрғындардың саулығын сақтауға бағытталады."
"Президент алда келетін қауіпті тиянақты дайындалып, жағдайды жіті бақылауға алу маңызды екенін айтты."
Бекзат Аманов
Солтүстік Қазақстан облысынан кейін Мемлекет басшысы Қостанай облысына барды.
Қасым-Жомарт Тоқаев өңірдегі қазіргі ахуалмен танысу үшін тікұшақпен су басқан аумақтарды аралап көрді.
Облыс әкімі Құмар Ақсақалов 492 ауылдың 11-ін су шайғанын жеткізді.
Әлі де 51 үй су астында қалып отыр.
"Бұдан бөлек, 4 көпір мен 7 жол учаскесін су шайған, 1400-ден астам электр бағаны бүлінген."
Салдарынан 13 елді мекенге жарық жеткізу мәселесінде түйткіл пайда болып отыр.
"Құмар Ақсақалов Қостанай өңіріндегі бөгеттерді бекіту, инертті материалдарды төгудің көмегімен Тобыл қаласын, Амангелді ауданының орталығын және басқа да елді мекендерді су басу қаупінен сақтап қалу мүмкін болғанын атап өтті."
"Мемлекет басшысы Солтүстік Қазақстан облысына сапары аясында су тасқынынан зардап шеккен тұрғындарға көмектесіп жатқан құтқарушылармен, еріктілермен және кәсіпкерлермен кездесті."
"Төтенше жағдай кезінде өңір тұрғындарының жоғары деңгейде ұйымшылдық танытқанын атап өтіп, табиғат апатымен күресіп жүрген барлық азаматқа алғысын жеткізді."
Облыс бойынша Қазақстан халқы Ассамблеясы төрағасының қоғамдық орынбасары Елена Семидоцких әр ауданда гуманитарлық көмек қабылдайтын пункт ашылғанын айтты.
«Birgemiz» волонтерлер фронт-офисінің жетекшісі Анастасия Волкова еріктілердің жедел әрекет ету штабы құрылғаны туралы мәлімет берді.
"Сонымен қатар «Севказэнерго» кәсіпорнының басшысы Анатолий Казановский акционерлер тарапынан 100 млн теңге бөлініп, трансформаторлар орнату және электр желілерін тарту жұмыстары жүргізілгенін атап өтті."
Ал «Қызылжар жолдары» серіктестігі бөгеттер салу мен нығайту жұмыстарына арнаулы техника мен қажетті құрал-жабдықтар бөлген.
"Президент Қасым-Жомарт Тоқаев Солтүстік Қазақстан облысының су басқан аумағын тікұшақпен аралап көргеннен кейін қарғын су салдарынан эвакуацияланған аудандардың халқымен кездесті, деп хабарлайды Ақорданың баспасөз қызметі."
Тұрғындармен әңгімелесу барысында Қасым-Жомарт Тоқаев шығындарды өтеу үшін мемлекет барлық тиісті шараны қабылдайтынын айтты.
Қазіргі уақытта су тасқынынан зардап шеккен барлық тұрғынға бірреттік көмек беріліп жатыр және комиссия мүлік шығындарын есептегеннен кейін өтемақы төленеді.
Тұрғын үйі жарамсыз азаматтарға жаңа баспана салынады және барлық қажетті инфрақұрылыммен қамтамасыз етіледі.
Сонымен қатар зардап шеккен тұрғындардың несиелері мен займдарын төлеу мерзімі шегеріледі.
Мемлекет басшысы ешбір азамат назардан тыс қалмайтынын атап өтті.
– Қазір бәріміз өте күрделі кезеңді бастан кешіп жатырмыз.
Бұл – жалпыұлттық апат.
"Дегенмен, бір жағынан алып қарасақ, оң өзгерістер де анық байқалады."
Судың беті қайтып келеді.
Жақын арадағы 10 күнде өте қауіпті болады деп ойлаймын.
Бірақ біз еліміз бойынша апат салдарын жою шараларын қабылдап жатырмыз.
"Бұған дейін айтқанымдай, Үкімет зардап шеккен азаматтардың барлығына қолдау көрсетеді."
Біз су тасқыны салдарынан болған барлық шығынды өтейміз.
"Әрбір азамат, әрбір отбасы мемлекеттің қамқорлығында болады."
"Бұл – мен үшін басты міндет, – деді Қасым-Жомарт Тоқаев."
"Мемлекет басшысы еліміздің бірқатар өңіріндегі су тасқынына байланысты қалыптасқан күрделі жағдайды ескере отырып, сондай-ақ бюджет қаржысын үнемдеу мақсатында Үкіметке, орталық мемлекеттік және жергілікті атқарушы органдарға имидждік және басқа да ірі іс-шараларды өткізбеу жөнінде тапсырма берді – Мен бюджет қаржысын үнемдеу мақсатында ірі халықаралық форумды өткізуден бас тарттым."
Сонымен қатар Дүниежүзілік көшпенділер ойындарына жұмсалатын шығынды қысқартамыз.
"Әрине, қазір бұл шарадан түпкілікті бас тарту мүмкін емес."
Бірақ оған жұмсалатын қаржы көлемі айтарлықтай азаяды.
"Бұдан бөлек, еліміздің Токиода өтетін Дүниежүзілік көрмеге қатысуына бөлінген бюджет те қысқарады, – деді Президент."
Қасым-Жомарт Тоқаев барлық мемлекеттік органға су тасқыны салдарынан сабақ алуы керек екенін айтты.
– Бізде мұндай апаттарды алдын ала ескерту жүйесі жетіспейді.
Қажетті мамандар да тапшы.
"Қазір гидротехник кадрларды даярлау туралы шұғыл шешім қабылданды, – деді Мемлекет басшысы."
"Қасым-Жомарт Тоқаевтың жұмыс сапары Сергеевка су қоймасын, Қызылжар ауданын және Петропавл қаласының төңірегін тікұшақпен аралап көруден басталды, деп хабарлайды Ақорданың баспасөз қызметі."
"Облыс әкімі Ғауез Нұрмұхамбетов Мемлекет басшысына Солтүстік Қазақстан облысының Қызылжар, Есіл, Шал ақын аудандары мен Петропавл қаласындағы су тасқыны жағдайын баяндады."
"Өңір әкімінің айтуынша, алты ауданда төтенше жағдай жарияланған."
"Қазіргі таңда 2 мыңнан астам тұрғын үйді су басқан, 10345 адам эвакуацияланған."
Су тасқынына қарсы шараларға 5270 адам және 906 техника жұмылдырылған.
Халықтың тұрмыс-тіршілігіне қажетті инфрақұрылымдарды қалпына келтіру жұмыстары жүргізіліп жатыр.
Табиғи апаттан зардап шеккен азаматтардың материалдық шығындарын есептеу және өтеу жөнінде комиссия құрылған.
Қасым-Жомарт Тоқаев пен Никол Пашинян БАҚ өкілдері үшін брифинг өткізді.
"Мемлекет басшысы ыстық ықыласпен қарсы алғаны үшін, барша армян халқына алғыс айтып, еліміз Арменияның көне тарихына, бай мәдениеті мен салт-дәстүріне ерекше құрметпен қарайтынын жеткізді."
"Сондай-ақ Арменияны, Қазақстанның Оңтүстік Кавказдағы өте маңызды әрі сенімді серіктесі ретінде атап өтті."
Бүгінгі келіссөздер екі елдің жоғары деңгейдегі ынтымақтастықты сақтауға мүдделі екенін дәлелдейтініне де тоқталды.
Шағын форматта өткен кездесуден кейін келіссөз ресми делегация мүшелерінің қатысуымен жалғасты.
"Қасым-Жомарт Тоқаев Ереванға шақырғаны үшін Никол Пашинянға алғыс айтып, Қазақстан Президенті ретінде Арменияға алғаш рет ресми сапармен келгенін атап өтті."
Сондай-ақ ықпалдастықты одан әрі дамытудың перспективті бағыттарын айқындап берді.
"Оның айтуынша, ең өзекті міндет, экономикалық қарым-қатынасты сапасы мен мазмұны жағынан байыта түсу."
"Өзара сауда-саттықты ұлғайту үшін азық-түлік секторында, инвестиция, көлік-логистика, IT-индустрия және құрылыс салаларында айтарлықтай резерв бар."
"Өз кезегінде Никол Пашинян Қазақстан Президентінің Арменияға алғашқы сапары, мол мүмкіндіктерге жол ашатынына тоқталды."
"""Сіздің бүгінгі сапарыңыздың маңызы зор."
"Келіссөздер барысында кең ауқымды мәселелерді қарастырдық"", – деді Армения Премьер-министрі."
Жиын қорытындысы бойынша Қасым-Жомарт Тоқаев пен Никол Пашинян бірлескен мәлімдемеге қол қойды.
Президенттің Ереванға ресми сапары аясында түрлі саланы қамтитын 10 құжатқа қол қойылды.
Мемлекет басшысы Қасым-Жомарт Тоқаев Армения Премьер-министрі Никол Пашинянмен шағын құрамда келіссөз жүргізді.
Президент ресми сапарға ерекше мән беретінін және оның екі жақты қарым-қатынасты дамытудың маңызды кезеңіне жол ашатынын атап өтті.
Сонымен қатар екі ел арасындағы ынтымақтастықты арттыру үшін мол әлеует бар екенін айтты.
"Ал Никол Пашинян өзара қатынас қарқынды дамып келе жатқанына тоқталып, армян-қазақ байланысын жаңа деңгейге көтеру үшін бірлесе әрекет етуге дайын екенін мәлімдеді."
"Сауда-экономика, көлік-транзит, инвестиция сынды салалар талқыланды."
Тараптар өңірлік тұрақтылық және қауіпсіздік мәселелеріне де айрықша назар аударды.
Президент Қасым-Жомарт Тоқаевтың Еревандағы ресми сапары басталды.
Арменияның Мемлекеттік резиденциясында қазақ басшысын салтанатты түрде қарсы алу рәсімі өтті.
Құрмет қарауылының бастығы екі ел басшыларына рапорт берді.
Сондай-ақ қос мемлекеттің әнұрандары шырқалды.
Содан кейін Қасым-Жомарт Тоқаев пен Никол Пашинян бір-біріне ресми делегация мүшелерін таныстырды.
Салтанатты рәсімнен соң Мемлекет басшысы мен Армения Премьер-министрі келіссөз өтетін залға барды.
"Мемлекеттер басшылары бірін-бірі барша мұсылман қауымы үшін қасиетті Ораза айт мейрамымен құттықтап, Қазақстан мен Тәжікстан халқына бақ-береке тіледі, деп хабарлайды Ақорданың баспасөз қызметі."
"Тәжікстан Президенті еліміздің бірқатар өңірінде болған су тасқынына байланысты қолдау білдіріп, қажетті көмек көрсетуге дайын екенін мәлімдеді."
"Өз кезегінде Мемлекет басшысы тілеулестік танытқаны үшін Тәжікстан Президентіне алғыс айтып, қазіргі таңда су тасқынымен күрес жұмыстары толықтай бақылауда екенін, Үкімет апат салдарын жою үшін барлық қажетті шараны қабылдап жатқанын айтты."
Тараптар Қазақстан мен Тәжікстан арасындағы стратегиялық серіктестіктің қазіргі жай-күйі мен оны одан әрі нығайту перспективасын талқылады.
"Екі елдің үкіметтеріне саяси, сауда-экономикалық және мәдени-гуманитарлық салаларда қол жеткізілген уағдаластықтарды сапалы жүзеге асыру тапсырылды."
"Мемлекеттер басшылары қазіргі халықаралық және аймақтық күн тәртібіндегі өзекті мәселелер жөнінде пікір алмасып, алдағы кездесулер кестесін қарастырды."
Халқымыз 80 жыл болмаған алапат тасқынмен күресіп жатыр.
Көптеген елді мекенді қарғын су басты.
Ахуал күрделі.
"Кейінгі жылдары табиғи апат бізді ғана емес, күллі жаһан жұртшылығын әбігерге салып отыр."
Тосыннан төнген қауіпке ғылым тосқауыл болу керек.
"Апаттың салдарымен күрескенше, оның алдын алған жөн."
"Болжам жасап, ертерек қамдануға инновациялық тәсілдер мен саралы сараптамалар көмектесе алады."
"Бүгін Мемлекет басшысы Ғылым және технологиялар жөніндегі ұлттық кеңестің отырысын өткізіп, салаға серпіліс беретін ұсыныс айтты."
Тапсырма жүктеді.
Ғылым табиғи апатқа тосқауыл болаалады Қарғын су көктем басталғалы ел азаматтарын әуреге салды.
"Тосыннан төнген қауіп салдарынан талай жұрт баспанасынан айырылып, ауылынан алыстады."
Бұл жағдайда білікті мамандар мен ғалымдардың тапшылығы айқын сезіліп отыр.
Мұны Мемлекет басшысы айтты.
"Қазақстанда ондаған жыл бойы ғылымға мән берілмегеніне тоқталып, оның салдары енді көрініп жатқанын жеткізді."
Қасым-Жомарт Тоқаев зардап шеккендер көмектен құр қалмайтынын тағы бір мәрте нақтылады.
"Қасым-Жомарт Тоқаев, Қазақстан Республикасының Президенті: - Алдымызда тұрған міндеттер өте күрделі, ауқымды."
Апаттан зардап шеккен азаматтарға барлық қажетті жағдайды жасауымыз керек.
Бұл – қомақты қаражатты талап ететін жұмыс.
Бірақ біз халықтың алдындағы міндеттемелерімізді толығымен орындаймыз.
Бұл – парыз.
Мен үшін бұл – ең маңызды және дәл қазіргі кездегі ең қажетті жұмыс.
Апат айтып келмейді.
Десек те қазір әлем елдері табиғаттың тосын мінезіне тосқауыл бола алмай әлек.
"Жаһанда жер сілкініп, өрт тұтанып, су тасып жатыр."
Бір ғана санмен мысал келтірейік.
1980-1985 жылдары әлемде 1700-ге жуық табиғи апат болған.
Ал 2010-2015 жылдары оның саны 4 мыңға жуықтады.
"Яғни, аз уақыттың ішінде екі есе көбейді."
Жартысына жуығы – суға қатысты апаттар.
Ал осы төнген қауіптен құтылатын жалғыз жол – ғылым.
Президент ілімнің ізінде жүргендерді Ақордаға тегіннен жиған жоқ.
"Мұнда табиғи апатты болжап, онымен күресу үшін осы саланың әлеуетін барынша пайдалану мақсаты тұр."
"Өткеннен сабақ алып, кемшіліктерге бой алдырмау керек."
Осыған орай Президент бірқатар тапсырма жүктеді.
"Қасым-Жомарт Тоқаев, Қазақстан Республикасының Президенті: - Ашығын айтсақ, төтенше жағдайдың алдын алу ісінде айтарлықтай олқылықтар бар."
Бұл – жылдар бойы шешімін таппаған мәселелер.
"Ең алдымен, білікті мамандардың тапшылығы."
Тиісті ғылыми қорытынды сапалы жасалмайды.
Сондықтан жұмыс тәсілін түбегейлі өзгерту керек.
Соңғы уақытта алматылықтардың да көңілі алаң.
"Жұрт: «жер сілкінісі енді қашан болады», – деп мазасызданып отыр."
Мемлекет басшысы Алматы аумағына арнайы сейсмологиялық зерттеу жүргізілетінін мәлімдеді.
Әкімдік 3 жылдық жұмысқа қаржы бөледі.
Мұндай міндет өзге де мемлекеттік органдарға жүктелген.
"Қасым-Жомарт Тоқаев, Қазақстан Республикасының Президенті: - Энергетикалық апатты, эпидемияны, қуаңшылықты болжау және оның алдын алу мәселесі аса маңызды."
"Жауапты министрліктер тиісті саланы, ал әкімдіктер аймақтарды дамыту бағдарламаларын қайта қарауы керек."
Әсіресе төтенше жағдай туындау қаупі бар-жоғын мұқият зерттеу қажет.
Бұл жұмысқа ғылыми қауымдастықты жұмылдырған жөн.
"Яғни, гидрология, климатология, география, инженерия және өзге де сала мамандарын тарту қажет."
"Ғылым оңбай, экономика оңалмайды Ғылым оңбай, экономика оңалмайды."
Мұны ескерген алпауыт мемлекеттер  әлдеқашан көшін түзеп алды.
Ордалы отырыста Президент ғылымның экономикаға әсеріне кеңінен тоқталды.
"Әкімдіктер жанынан ғылыми кеңес құруды ұсынып, зерттеулердің нәтижелерін өндіріске енгізу керек, – деді."
"Қасым-Жомарт Тоқаев, Қазақстан Республикасының Президенті: - Отандық ғылымның алдында Қазақстан экономикасын декарбонизациялауға байланысты маңызды міндет тұр."
Дамыған елдердің көбі жаңартылатын энергия көздеріне қатысты жобаларды белсенді іске асырып отыр.
"Сондай-ақ олар көміртексіз дамуға көшіп, жаңа экономикалық кластерлер құру үшін қажетті технологиялық әлеуетке ие."
Бұл саладағы жаһандық үрдістер көшінен қалмау үшін бізге өз ерекшеліктеріміз ескерілген төл ғылыми әзірлемелер қажет.
Қ. Тоқаев: Жасанды интеллектіні жедел дамыту қажет Ілім мен ізденістің ізіне түскен жұртпен терезені теңестіру үшін жаңа инновацияны меңгеру маңызды.
Қасым-Жомарт Тоқаев жиында жасанды интелектіні жедел дамытуды тапсырды.
"Бұл халықтың тұрмысын да, тынысын да түбегейлі өзгертеді."
"Қасым-Жомарт Тоқаев, Қазақстан Республикасының Президенті: - Елімізде жасанды интеллект қауіпсіздік жүйесі, медицина, банк қызметі, логистика, білім беру салаларына ойдағыдай енгізіліп жатыр."
Осы технологияны меңгерген мықты компаниялар да пайда болды.
Соған қарамастан жасанды интеллект индустриясын одан әрі дамыту үшін мемлекет кешенді қолдау көрсетуі керек.
Мәліметтер мен технологиялық инфрақұрылым барынша қолжетімді болуы керек.
Сондықтан қолайлы экожүйе қалыптастыру қажет.
Жасанды интелект мемлекеттік тілді дамытуға да мықты серпін берер еді.
Қасым-Жомарт Тоқаев қазір ана тілінде сайрайтын тың технологияны жасау жұмысы қолға алынғанын атап өтті.
Игі бастама цифрлық дербестігімізді қамтамасыз ететінін айтты.
"Қасым-Жомарт Тоқаев, Қазақстан Республикасының Президенті: - Жасанды интеллект саласында маман тапшылығы бар екенін білесіздер."
Бұл мәселені тез арада шешу қажет.
Бізге өскелең ұрпақтың жаңа цифрлық технологияны еркін меңгергені керек.
Сол үшін орта мектептер мен жоғары оқу орындарындағы білім бағдарламаларын қайта қарау қажет.
Әсіресе жасанды интеллектінің мүмкіндіктерін үйренуге баса мән берілуге тиіс.
"Ғылым мықты болса, мемлекет те қуатты Білімді әрі білікті ғалымдарға сұраныс қашанда жоғары."
Қазір олар университеттерден жалақысы көп мектептерге немесе ғылыми ұйымдарға жаппай ауысып жатыр.
Олқылықтарды жіпке тізген Мемлекет басшысы жоғары оқу орындарының профессорлары мен оқытушылары арасында ғылыми атағы бар мамандардың үлесі 40%-тен сәл асатынын айтты.
Тиісінше бұл сапаға кері әсерін тигізеді.
"Одан бөлек, Президент зерттеуге қажетті құрал-жабдық алуға қаржыны еш кедергісіз бөлуді тапсырды."
"Ескі ғимарат, тозығы жеткен жабдық мәселесі осы жолмен шешіледі."
"Қасым-Жомарт Тоқаев, Қазақстан Республикасының Президенті: - Медицина ғылымында нәтижелі ізденістер бар."
Қатерлі ісікке қарсы отандық ғалым Дос Сарбасов ойлап тапқан бірегей препарат – соның жарқын мысалы.
Мұндай жобаларды жан-жақты қолдау керек.
Ғалым Сарбасовтың Қазақстанда клиникалық зерттеулер хабын құру жөніндегі ұсынысын ескерген жөн деп санаймын.
Еліміздегі жоғары оқу орындары арасында өңірлік теңсіздік байқалады.
Мықты университеттердің көбі Астана мен Алматыда орналасқан.
Бұл ішкі көші-қон жүйесінің бұзылуына және өңірлердегі кадр тапшылығына әкеп соқтырады.
Тағы бір міндет – кадрлық әлеуетті нығайту.
"Бұл істе сан да, сапа да маңызды."
Отандық өнеркәсіп үшін де мамаңдар даярлау керек.
Оның үстіне шетелде табысты еңбек етіп жүрген қазақ ғалымдары көп.
"Олар мұхит асып, әлемді аузына қарататын өнертабыстар жасап жүр."
Бұл білімді ұлт игілігіне арнаса деген тілек бар.
"Шетелде сұлтан болған отандық ғалымдар елге келіп қызмет етсе, еш ұтылмайды."
Оларға барынша қолайлы жағдай жасалады.
"Қасым-Жомарт Тоқаев, Қазақстан Республикасының Президенті: - Отандастарымызды өз зерттеулерін Қазақстанда жалғастыруға шақырамын."
Мемлекет өз тарапынан мұндай ғалымдарға ұйымдастырушылық тұрғыдан және қаржылай нақты көмек көрсетеді.
Осы мәселені мұқият ойластыру керек.
"Ғылым өзінің ауқымы мен сипаты жағынан жаһандық деңгейде болғандықтан, бұл жерде жалаң патриотизмге берілу орынсыз."
"Өте білімді адамдар, сұранысқа ие ғалымдар жақсы жалақы, зерттеуге қолайлы жағдай іздеп немесе жай ғана жаңа тәжірибе үшін басқа мемлекеттерге жиі қоныс аударады."
"Ашығын айту керек, талай жыл бойы көп мәселенің беті ашылып, қордаланып қалды."
Бой алдырған кемшіліктердің зардабын енді көріп жатырмыз.
"Қасым-Жомарт Тоқаев ендігі жол қиындықтарды бірлесе, келісе отырып еңсеру екенін еске салды."
"Қасым-Жомарт Тоқаев, Қазақстан Республикасының Президенті: - Қалай десек те, алдымызда бір ғана жол бар."
Біз барлық мәселені міндетті түрде шешуіміз қажет.
"Бұл – заманның да, халықтың да талабы."
"Жүйелі жұмыс істесек, барлығы орнына келеді деп ойлаймын."
Дәл қазір жасалған іс-әрекеттің игілігін ертең кейінгі ұрпақ көреді.
Сондықтан бізге зор жауапкершілік жүктеліп отыр.
"Бәріміз бір жағадан бас, бір жеңнен қол шығарып, адал еңбек етуіміз керек."
Ғылымға алдағы 3 жылдың ішінде 625 миллиард теңге қаржы бөлінеді.
"Болашақта да бұл қаражаттың көлемі артпаса, кемімейді."
Ғалымдардың жалақысы екі есе өскен.
"Шетелдің жетекші университеттерінің бөлімшелері да ашылып, грант саны көбейді."
Президент бұл шарамен шектеліп қалуға болмайтынын ескертті.
"Бекзат Аманов, тілші: - Ордалы отырыста жас ғалымдардың заманы туғаны айтылды."
Жаңа технология мен инновациялық шешімдерді жастарымыз жіті меңгерген.
Мемлекет басшысы жастар ғылыми-техникалық даму көшін бастауы керек деді.
"Себебі ғылым мықты болса, мемлекет те қуатты болады."
Ғылымы озық ел кез келген дағдарысты еңсере алады.
"Ғылым өркендесе, тұрмыс та түзеледі."
Авторы: Бекзат Аманов.
Мемлекет басшысы Қасым-Жомарт Тоқаев Ғылым және технологиялар жөніндегі ұлттық кеңестің отырысында сөйлеген сөзінде елімізде көп жыл бойы қордаланған мәселе әлі де аз емес екенін айтты.
Халқымыз бұдан да күрделі кезеңдерді еңсерген.
Бәрін берекелі бірліктің арқасында жеңе білген.
Қазіргі жауапты сәтте де мызғымас ынтымағымыз айқын көрініп отыр.
"Осы ауызбіршілігімізден айырмасын, барлығын да еңсереміз."
"Өздеріңізге мәлім, соңғы жылдары еліміз көптеген сын-қатерді бастан өткеріп жатыр."
"Мемлекеттік аппарат қиындықтармен күресіп, мол тәжірибе жинақтады."
Шыңдала түсті.
"Жиында Ғылым және жоғары білім министрі Саясат Нұрбек, География және су қауіпсіздігі институты» АҚ басқарма төрағасы, география ғылымдарының докторы, академик Ахметқал Медеу, Назарбаев университетіне қарасты «National Laboratory Astana» ғылыми мекемесінің бас директоры, биология ғылымы бойынша PhD Дос Сарбасов, «Young Researchers Alliance» қоғамдық бірлестігі төрағасының орынбасары, PhD Бейбіт Әбдікенов, Қ.И.Сәтбаев атындағы Қазақ ұлттық техникалық зерттеу университеті қолданбалы механика және инженерлік графика кафедрасының меңгерушісі Айдархан Қалтаев және тағы да басқа ғалымдар сөз сөйлеп, өздерінің ұсыныс-пікірлерін ортаға салды."
Президент Қасым-Жомарт Тоқаев Ғылым және технологиялар жөніндегі ұлттық кеңестің отырысында сөйлеген сөзінде шетте жүрген отандық ғалымдарды елге шақырды.
"Өте білімді адамдар, сұранысқа ие ғалымдар жақсы жалақы, зерттеуге қолайлы жағдай іздеп немесе жай ғана жаңа тәжірибе үшін басқа мемлекеттерге жиі қоныс аударады."
Ғылымды дамыту – еліміз үшін стратегиялық маңызы бар басымдық.
"Әсіресе дарынды, қабілетті жастардың ғылыммен айналысуына жағдай жасау өте маңызды."
Қазір Парламентте «Ғылым және технологиялық саясат туралы» заң жобасы талқыланып жатыр.
"Ғылым өркендесе, экономика да өркендейді."
Яғни халықтың әл-ауқаты артады.
Мемлекет басшысы Қасым-Жомарт Тоқаев Ғылым және технологиялар жөніндегі ұлттық кеңестің отырысында сөйлеген сөзінде кадр мәселесіне жан-жақты тоқталды.
Ол «Жас ғалым» бағдарламасының тиімділігін атап өтті.
Еліміздің оқу орындарында білім алып жүрген азаматтардың арасында да докторанттардың үлесі төмен.
Алдыңғы жылы бір жарым мыңнан астам докторанттың небәрі 38 пайызы диссертация қорғаған.
Олардың жартысына жуығы ғана ғылым саласында қалды.
Отандық өнеркәсіп үшін маман даярлау ісі – өте өзекті мәселе.
Келешекте әр өңірдің белгілі бір салаға мамандануын көрсететін Өңірлік экономика атласын дайындау мәселесін пысықтау керек.
Мемлекет басшысы Қасым-Жомарт Тоқаев Ғылым және технологиялар жөніндегі ұлттық кеңестің отырысында Саясат Нұрбек басқаратын министрлікке арнайы тапсырма берді.
Бүгінде университет профессорлары мен оқытушылары арасында ғылыми атағы бар мамандардың үлесі 40 пайыздан сәл асады.
Жоғары оқу орындарының кемшін тұсы – ғылыми зерттеулердің сапасыз жасалуы.
"Сондай-ақ өндіріс орындарымен тұрақты байланыс жолға қойылмаған, ал кейбір оқу орындарында мүлде жоқ деуге болады."
Білім ордаларының басым бөлігі жұмыстың тиімсіз әрі ескірген тәсілдерін қолданып келеді.
Басқа да жоғары оқу орындарының материалдық-техникалық базасын жаңғырту керек.
Университеттердің және зерттеу орталықтарының ескірген зертханаларын біртіндеп қалыпқа келтіру қажет.
Ғылым мен жоғары білімнің біртұтас дамуын қамтамасыз ету үшін бұған дейін 15 өңірлік және 5 педагогикалық жоғары оқу орнының базасында Академиялық басымдық орталықтарын құруды тапсырған.
Ғылыми әзірлемелерді коммерцияландырудың мәні зор.
Мемлекет басшысы Қасым-жомарт Тоқаев Ғылым және технологиялар жөніндегі ұлттық кеңестің отырысында осылай деді.
"Мемлекет басшысы Кеңестің бірінші отырысында Үкіметке ғылыми институттар мен университеттердің ресурстарын жұмылдыра отырып, ғылымның ашық әрі қолданбалы моделіне көшу жөніндегі кешенді шараларды іске асыруды тапсырғанын еске салды."
Әкімдіктер жанынан осы бағыттағы міндеттерді шешуге ықпал ететін ғылыми кеңестер құрған жөн.
Ғылыми зерттеулердің нәтижелерін өндіріске кеңінен енгізу процесіне еліміздің барлық өңіріндегі ірі кәсіпорындар тартылуға тиіс.
Отандық ғылымның алдында Қазақстан экономикасын декарбонизациялауға байланысты маңызды міндет тұр.
Дамыған елдердің көбі жаңартылатын энергия көздеріне қатысты жобаларды белсенді іске асыруда.
"Сондай-ақ олар көміртексіз дамуға көшіп, жаңа экономикалық кластерлер құру үшін қажетті технологиялық әлеуетке ие."
"Жалпы, бүкіл отандық ғылымның әлеуеті бәсекелестік артықшылықтарымызды тиімді пайдалануға және ғылымды қажет ететін жаңа секторларды кеңінен игеруге бағытталуға тиіс."
Барлық салаға инновациялық тәсілдер енгізу үшін қолайлы жағдай жасаймыз.
Мемлекет басшысы Қасым-жомарт Тоқаев Ғылым және технологиялар жөніндегі ұлттық кеңестің отырысында осылай деді.
Сондықтан бірқатар өзекті мәселені назарға алуымыз керек.
"Апатты ғылыми тұрғыдан болжау, оның ықтималдығы мен әсерінің ауқымын дер кезінде бағалау өте маңызды."
Тараздағы гидромелиоративтік-құрылыс институтын қайта қалпына келтіру жөнінде шешім қабылдадық.
"Яғни гидрология, климатология, география, инженерия және өзге де сала мамандарын тарту қажет."
Соңғы жылдары әлемде табиғи және техногендік апаттардың саны күрт көбейді.
Яғни жаһандық индустрияландыру мен урбанизация үдерісі климаттың өзгеруіне тікелей әсер етіп отыр.
Гляциологиялық орталықтың әлеуетін толық пайдалану қажет.
Бұл туралы Мемлекет басшысы Ғылым және технологиялар жөніндегі ұлттық кеңестің отырысында айтты.
"Ахмет Байтұрсынұлы «Озғандарға жету керек, жеткендерден озу керек» деген екен."
"Бұдан бір ғасыр бұрын айтылған сөз қазір, әсіресе, өзекті."
Былтыр ғылымға үш жылдың ішінде 625 миллиард теңге қаржы бөлу туралы шешім қабылданды.
Аймақтарда шетелдің жетекші университеттерінің филиалдары ашылды.
Президент Қасым-Жомарт Тоқаевтың төрағалығымен Ғылым және технологиялар жөніндегі ұлттық кеңестің отырысы өтіп жатыр.
1980-1985 жылдары әлемде 1700-ге жуық табиғи апат болған.
Ал 2010-2015 жылдары апаттардың саны 3700-ден асқан.
"Ол, әсіресе, елімізде болып жатқан су тасқыны кезінде білікті мамандар мен ғалымдардың тапшылығы айқын сезіліп отырғанын айтты."
"Ал су тасқынына оралсақ, алдымызда тұрған міндеттер – өте күрделі, ауқымды."
Ақордада Президент Қасым-Жомарт Тоқаевтың төрағалығымен Ғылым және технологиялар жөніндегі ұлттық кеңестің отырысы өтіп жатыр.
Бұл туралы Ақорданың баспасөз қызметі хабарлады.
"Өздеріңіз білесіздер, Қаныш Имантайұлы Сәтбаев – халқымыздың біртуар перзенті."
Еліміз әлі күнге дейін оның ғылыми жаңалықтарының игілігін көріп отыр.
Әйгілі ғалымның мерейтойын жоғары деңгейде атап өту маңызды.
"Президент Қасым-Жомарт Тоқаев мейманға ілтипат білдіре отырып, Қазақстан Оңтүстік Кавказ өңіріндегі негізгі серіктестерінің бірі – Грузиямен жан-жақты қарым-қатынасты нығайтуға айрықша мән беретінін атап өтті."
Мемлекет басшысы Қазақстан мен Грузия арасындағы достық пен өзара түсіністік екіжақты байланыстарды тереңдету ісінде елеулі табысқа қол жеткізу үшін берік негіз болатынын айтты.
Қасым-Жомарт Тоқаев парламентаралық диалогтың мемлекетаралық қатынастарды нығайтуда маңызды рөл атқаратынына тоқталды.
Бұл ретте «Қазақстан-Грузия» парламентаралық достық тобы ынтымақтастықтың көкжиегін кеңейтуге айтарлықтай ықпал ете алатынын атап өтті.
"Мемлекет басшысының айтуынша, бүгінде қазақстандық бизнес Грузия экономикасының түрлі секторында қызмет етеді және екі елдің сауда-экономикалық қатынастарын одан әрі кеңейтуге үлес қосып келеді."
Кездесуде екі ел арасындағы мәдени-гуманитарлық байланыстарды нығайтуға баса назар аударылды.
"Қасым-Жомарт Тоқаев орайлы сәтті пайдалана отырып, футболдан ұлттық құрамасы Еуропа чемпионатының ақтық кезеңіне шыққан достас Грузия халқын құттықтап, сәттілік тіледі."
Шалва Папуашвили құрмет көрсеткені үшін Мемлекет басшысы мен Қазақстан халқына алғыс айтты.
"Сондай-ақ бұл Грузия Парламенті төрағасының Қазақстан Республикасына алғашқы ресми сапары екенін, сондықтан оның сапары айтулы оқиға саналатынын атап өтті."
Шалва Папуашвили Грузияның Қазақстанмен арадағы қарым-қатынасты одан әрі нығайтуға бейілді екенін растады.
"Оның айтуынша, Тбилиси Астанамен жан-жақты байланыстарды, соның ішінде көліктік-логистика саласындағы ықпалдастықты тереңдетуге ниетті."
Бұл ретте Грузия Парламентінің спикері Мемлекет басшысының Транскаспий халықаралық көлік бағытын бірлесіп дамыту туралы бастамасын қолдады.
"Қасым-Жомарт Тоқаев пен Режеп Тайип Ердоған телефон арқылы сөйлесті, деп хабарлайды Ақорданың баспасөз қызметі."
"Мемлекеттер басшылары бірін-бірі Ораза айт мерекесімен құттықтап, Қазақстан мен Түркия халықтарына бақ-береке тіледі."
Сонымен қатар Қасым-Жомарт Тоқаев еліміздің бірқатар өңіріндегі су тасқыны салдарынан қалыптасқан күрделі ахуалға байланысты қолдау көрсеткені үшін Режеп Тайип Ердоғанға алғыс айтты.
"Қазақстан Президенті Түркия Республикасымен бауырластық қатынасты, сондай-ақ екі ел халықтары арасындағы тұрақты ынтымақтастық пен өзара тілеулестікті жоғары бағалайтынын мәлімдеді."
"Әңгімелесу барысында президенттер екі ел арасындағы стратегиялық серіктестікті одан әрі нығайту мәселесін талқылап, алдағы уақытқа жоспарланған кездесулер кестесін  қарастырды."
Мемлекет басшысы Қасым-Жомарт Тоқаевтың Ораза айт мерекесімен құттықтауы жарияланды.
Қадірлі отандастар!
Баршаңызды Ораза айт мейрамымен құттықтаймын!
Бұл – мұсылман қауымының ерекше ықыласпен қарсы алатын ұлық мерекесі.
"Қасиетті Рамазан айында жұрт адамгершілік құндылықтарға баса мән береді, рухани тазаруға ұмтылады."
"Мұқтаж жандарға қол ұшын созып, айналасына қайырымдылық көрсетеді."
Отыз күн оразадағы сабыр мен қанағатқа негізделген игі амалдың бәрі Айт мерекесінің шынайы болмысын айшықтай түседі.
"Ата дініміз адамзатты татулық пен тыныштыққа, қамқорлық пен мейірімділікке, жанашырлық пен жасампаздыққа үндейді."
"Адал еңбек етіп, адал табыс табуға шақырады."
"Мұның барлығы, түптеп келгенде, бүкіл еліміздің ырысты ынтымағын арттыруға ықпал етеді."
"Халқымыздың салт-дәстүрі Ислам дінінің, Рамазан айының және Айт мейрамының ұлағатымен ұштасып жатыр."
"Бұл сабақтастық берекелі бірлігімізді нығайтып, әділетті қоғам құру жолында маңызды рөл атқарады."
"Еліміз аман, жұртымыз тыныш болсын!"
Әр шаңыраққа бақ-береке және толағай табыс тілеймін!
"Айт қабыл болсын, ағайын!"
Мемлекет басшысы Қасым-Жомарт Тоқаев Ресей Президенті Владимир Путинмен телефон арқылы сөйлесті.
Әңгімелесу барысында мемлекет басшылары Қазақстан мен Ресей арасындағы екіжақты әрі көпжоспарлы ынтымақтастықтың қазіргі жай-күйін және даму перспективасын талқылады.
"Президенттер шегара маңындағы өңірлерде орын алған су тасқыны жағдайын талқылап, екі ел үкіметтеріне табиғи апатқа қарсы күресте өзара ықпалдастықты нығайтуды тапсырды."
Тараптар екі елдің қарым-қатынастары дәстүрлі түрде әрі стратегиялық серіктестік рухында қарқынды дамып келе жатқанын атап өтті.
"Сонымен қатар мемлекет басшылары аймақтық және халықаралық күн тәртібіндегі өзекті мәселелер жөнінде пікір алмасып, алдағы кездесулердің кестесін қарастырды."
Мемлекет басшысы Өнеркәсіп және құрылыс министрі Қанат Шарлапаевты қабылдады.
Бұл туралы Ақорданың баспасөз қызметі хабарлады.
"Президент Қасым-Жомарт Тоқаев облыстар мен қалалардың әкімдеріне аумақтарды абаттандыру, көгалдандыру жөнінде бірқатар тапсырма берді."
Бұл туралы Ақорданың баспасөз қызметі хабарлады.
"Мемлекет басшысы cу тасқынына ұшырамаған облыстар мен қалалардың әкімдеріне көшелерді тазарту, көгалдандыру және елді мекендердің аумақтарын абаттандыру науқанын бастауды тапсырды."
Сонымен қатар жолдарды ретке келтіру міндеті жүктелді.
Қасым-Жомарт Тоқаев бұл жұмыстарға тұрғындар мен еріктілерді тұрақты түрде тарту маңызды екенін атап өтті.
"Президенттің айтуынша, елді мекендер мен қоғамдық демалыс орындарын күтіп-баптау әкімдер қызметін бағалаудың тағы бір өлшемі болмақ."
"Жалпы, өңірлердің басшылары қалаларды лайықты және тартымды жағдайда ұстау мәдениетін енгізуі керек."
"Мемлекет басшысы Қасым-Жомарт Тоқаев Ақмола, Ақтөбе, Қостанай және Солтүстік Қазақстан облыстарының әкімдерімен телефон арқылы сөйлесті."
Бұл туралы Ақорданың баспасөз қызметі хабарлады.
"Аталған облыстардың әкімдері Президентке өңірлердегі ахуал жайында, табиғи апатпен күресу және су тасқынының зардаптарын жою үшін қабылданған шаралар жөнінде есеп берді."
"Аймақ басшыларының айтуынша, жалпы жағдай жіті бақылауда, табиғи апатпен күресу үшін адам күші де, техника да жеткілікті."
Президенттің тапсырмасымен Республикалық штабқа жетекшілік ететін Премьер-Министр Олжас Бектенов бастаған Үкімет мүшелері су тасқынынан зардап шеккен аймақтарға жіберілген болатын.
"Азаматтардың қауіпсіздігін қамтамасыз ету, олардың керек-жарағын шешу бағытында ауқымды жұмыс атқарылып жатыр."
Су тасқыны салдарынан елдегі күрделі жағдайға байланысты Президент ел азаматтарына арнайы үндеу жолдады.
Мемлекет басшысы алапат тасқынмен күресу үшін барлық шаралар қабылдап жатқанын айтты.
Төтенше жағдай жарияланған он аймаққа жұмысты үйлестіру үшін Үкімет басшысының орынбасарлары жіберіледі.
"Сондай-ақ, су басқан өңірлерге қосымша әскери күштер жұмылдырылады."
Елдегі жағдай күрделі.
Халыққа үндеу жасаған Президент соңғы 80 жылда болмаған апатпен арпалысып жатқанымызды айтты.
Қазір он аймақта төтенше жағдай жарияланған.
Бастысы – азаматтарымыздың амандығы.
Үкімет тарапынан шығынды өтеу жұмыстары қарастырылуда.
«Қазақстан халқына қорынан» 5 млрд теңге бөлінеді.
"Бұдан бөлек, елге көмектесу үшін Қасым-Жомарт Тоқаев, Үкіметке мемлекеттік материалдық резервті пайдалануды тапсырды."
"Қасым-Жомарт Тоқаев, Қазақстан Республикасының Президенті: - Халыққа көмектесу үшін Үкіметке мемлекеттік материалдық резервті пайдалануды тапсырамын."
Сондай-ақ Үкімет шығындарды өтеудің тиімді жолдарын шұғыл қарастыруға тиіс.
Оны зардап шеккен азаматтарға жан-жақты түсіндіру керек.
Берілетін өтемақы шығынды толық жабуы қажет.
Үндеуде Президент жіберілген олқылықтарға қайта тоқталды.
"Жағдайдың бақылаудан шығып, ауыр зардаптарға әкеп соқтыруына құзырлы органдардың қамсыздығы мен салғырттығы себеп."
"Алапат тасқынынан қорытынды шығарып, тиісті сабақ алуымыз қажет."
"Қасым-Жомарт Тоқаев, Қазақстан Республикасының Президенті: - Апаттардың алдын алу жұмысындағы кемшіліктен бастап, су шаруашылығы мамандарының тапшы болуы, табиғатқа немқұрайлы қарауға дейін көп мәселені реттеу қажет."
Үкімет және жергілікті атқарушы органдар су тасқынымен күресті тиімді үйлестіріп отыруға тиіс.
Су басқан аумақтарда құқықтық тәртіпті қамтамасыз ету қажет.
"Қасым-Жомарт Тоқаев, Қорғаныс министрлігіне су басқан өңірлерге қосымша әскери күштер жіберуді тапсырды."
"Премьер-Министр, Төтенше жағдайлар министрі апат болған аймақтарды аралап жүр."
Президент тапсырмасымен Үкімет басшысының орынбасарлары да апатты аймақтарға жіберіліп жатыр.
"Қасым-Жомарт Тоқаев, Қазақстан Республикасының Президенті: - Жағдайы неғұрлым күрделі аймақтардағы жұмысты үйлестіру үшін Үкімет басшысының орынбасарларына аймақтарға шығуды тапсырамын."
Олар ахуал түзелгенше сол жерде болады.
Ақпараттық штаб азаматтарды мемлекет қабылдап жатқан барлық шаралар жөнінде үздіксіз және жан-жақты хабардар етіп отыруға тиіс.
"Үндеуде Президент блогерлер мен журналистер қауымын жаңсақ ақпарат таратпай, ресми мәліметтерге жүгінуге шақырды."
Елде осы мақсатта арнайы Ақпараттық штаб құрылған.
Ол мемлекет қабылдап жатқан барлық шаралар жөнінде үздіксіз және жан-жақты хабардар етіп отыруға тиіс.
"Қасым-Жомарт Тоқаев, Қазақстан Республикасының Президенті: - Бұқаралық ақпарат құралдарына, белсенді азаматтарға және блогерлерге айтарым, жұртты дүрбелеңге салатын жалған ақпараттарды таратпау қажет."
Қазіргі уақытта билік пен қоғамды ұйыстыратын әрекеттер жасау аса маңызды.
Азаматтарды тек қана ресми ақпарат көздеріне сүйенуге шақырамын.
Қиын сәтте Қазақ елі бірлігі мен ынтымағын таныта білді.
Талай сыннан өткен еліміз бұл қиындықты да қаймықпай еңсереді.
Су тасқынынан зардап шеккен ағайынға көмек елдің түкпір-түкіпірнен келуде.
Президент өз еліне бей-жай қарамайтын азаматтарға алғысын айтты.
"Қасым-Жомарт Тоқаев, Қазақстан Республикасының Президенті: - Құтқарушыларға, тәртіп сақшыларына, волонтерлерге және апатпен күресуге атсалысып жатқан барша жұртқа алғысымды айтамын."
"Осындай қиын-қыстау кезде бір жағадан бас, бір жеңнен қол шығару айрықша маңызды."
"Бір ел, бір халық болып жұмылып, бұл апатты еңсереміз."
Бұл біздің қолымыздан келеді.
Үкімет тарапынан тасқынға тосқын болар барлық шаралар қабылданған.
"Елдегі ахуал, құтқару жұмыстары тікелей Президенттің өз бақылауында."
Тасқын судан зардап шеккен азаматтардың бірде-бірі ескерусіз қалмайды.
Материалдық шығындар толық өтеледі.
Авторы: Қуандық Танабас
Мемлекет басшысы Қасым-Жомарт Тоқаевтың су тасқыны салдарынан қалыптасқан ауыр жағдайға байланысты үндеуі.
"Мемлекет басшысы Қырғызстан Президенті Садыр Жапаровпен телефон арқылы сөйлесті, деп хабарлайды Ақорданың баспасөз қызметі."
Қасым-Жомарт Тоқаев су тасқынына байланысты бауырлас елдің көрсеткен көмегі үшін Садыр Жапаров пен Қырғызстан халқына алғыс айтты.
"Сондай-ақ бұл гуманитарлық көмек екі ел арасындағы шынайы достықты, тілеулестікті және тығыз одақтастық қарым-қатынасты білдіретінін атап өтті."
Мемлекеттер басшылары қазақ-қырғыз қатынастары барлық бағытта қарқынды дамып келе жатқанына назар аударды.
"Әңгімелесу барысында президенттер сауда-экономикалық, инвестициялық және мәдени-гуманитарлық ынтымақтастықты одан әрі нығайту перспективаларын талқылады."
Сонымен қатар тараптар халықаралық және өңірлік күн тәртібі бойынша пікір алмасты.
Қырғызстан Президенті жақын арада Қасым-Жомарт Тоқаевтың шақыруымен Қазақстанға ресми сапармен келетінін растады.
Президент Қасым-Жомарт Тоқаев жұмыс сапарымен Өзбекстанға барды.
Бұл туралы Ақорданың баспасөз қызметі хабарлады.
Мемлекет басшысын Үргеніш қаласының әуежайында Президент Шавкат Мирзиёев қарсы алды.
"Сапар аясында екі ел басшылары бейресми кездесу өткізіп, Хиуа қаласындағы кәсіпорындар мен мәдени нысандарды бірге аралап көреді деп жоспарланып отыр."
"Қасым-Жомарт Тоқаев Батыс Қазақстан облысына жұмыс сапары кезінде ішкі істер органдары, Төтенше жағдайлар департаменті, Ұлттық ұлан қызметкерлерінен құралған құтқарушылар тобымен және су тасқынына қарсы шараларға белсенді қатысып жатқан еріктілермен жүздесті, деп хабарлайды Ақорданың баспасөз қызметі."
"Кездесу барысында Президент табиғи апатпен күреске атсалысқан барлық азаматқа ризашылығын білдіріп, олар бүкіл еліміз үшін өте маңызды, игі іс атқарып жүргенін атап өтті."
"Президент Қасым-Жомарт Тоқаевтың төрағалығымен төтенше жағдай жөніндегі жедел штабтың отырысы өтті, деп хабарлайды Ақорданың баспасөз қызметі."
"Мемлекет басшысы су тасқынына қатысты жағдай әлі де өте күрделі екенін атап өтіп, мұндай көлемдегі тасқынның бұрын-соңды болмағанына назар аударды."
"Оның айтуынша, осыған ұқсас жағдай 1994 жылы болған."
Алайда қазіргі су тасқыны одан әлдеқайда ауқымды.
"Мемлекет басшысы облыстағы ауа райы болжамының қолайсыздығын атап өтіп, су тасқыны жағдайының ушығуына дайын болу қажет екенін айтты."
"Сонымен қатар Мемлекет басшысы су тасқынының  кері әсерін  алдын ала ескертуге және жоюға бағытталған ұйымдастыру-алдын алу, инженерлік-техникалық, сондай-ақ шұғыл шараларды жүзеге асырудың маңыздылығына  тоқталды."
"Президент Үкіметке, уәкілетті органдарға, облыстардың әкімдеріне қысқа мерзімде жаңа тұрғын үй салу және үйлерді жөндеу, коммуналдық, әлеуметтік инфрақұрылымды тез арада қалпына келтіру үшін шаралар қабылдау, күнделікті тұтынатын азық-түлік пен аса қажетті тауарлардың бағасын бақылау жөнінде бірқатар тапсырма берді."
"Бұдан бөлек, Мемлекет басшысы малдың жаппай қырылуына байланысты ушыға түскен эпидемиологиялық жағдайға арнайы тоқталды."
Қасым-Жомарт Тоқаев болашақта су тасқынының алдын алу  шараларына  айрықша мән беруді тапсырды.
Сонымен қатар Президент суы мол өзендердің арнасын реттеу үшін су қоймаларын салу маңызды екенін айтты.
Соның арқасында көктем-жаз мезгілінде шаруашылық үшін қажетті су қорын сақтауға мүмкіндік болады.
"Бұдан бөлек, Президент мемлекеттік органдардың төтенше жағдай кезіндегі бірыңғай әрекет ету алгоритмін әзірлеу қажет деп санайды."
"Оның пікірінше, бұл құжатта төтенше жағдай режимін жариялаудан бастап, келтірілген шығынды өтеуге және дүние-мүлікті қалпына келтіруге дейінгі барлық құзырлы органның міндеттері мен іс-қимылы нақты қамтылуы керек."
"Жиын барысында Батыс Қазақстан облысының әкімі Нариман Төреғалиев, Премьер-Министрдің орынбасары Қанат Бозымбаев, Төтенше жағдайлар министрі Шыңғыс Әрінов, Су ресурстары және ирригация министрі Нұржан Нұржігітов, «Қазгидромет» РМК бас директоры Данара Әлімбаева баяндама жасады."
"Президент су басқан аумақтарды тікұшақпен аралап шыққаннан кейін аудан орталығындағы Қажым Жұмалиев атындағы мектеп-гимназия базасында орналасқан эвакуациялық пунктке барды, деп хабарлайды Ақорданың баспасөз қызметі."
"Мемлекет басшысы гуманитарлық көмекті тарататын пунктің жұмысымен танысып, су тасқынына байланысты жақын маңдағы ауылдардан көшірілген тұрғындармен кездесті."
Қасым-Жомарт Тоқаев тұрғындармен әңгімелесу барысында мұндай көлемдегі тасқынның бұрын-соңды болмағанына назар аударды.
"Оның айтуынша, осыған ұқсас жағдай 1994 жылы болған."
Бірақ биылғы тасқын одан да асып түсті.
Президент шығындарды өтеу үшін мемлекет барлық қажетті шараны қабылдайтынын айтты.
"Кездесуде жергілікті тұрғындар Жақсыбай және Қалдығайты өзендеріне көпір салып беруді, сондай-ақ ауыл маңындағы бөгеттерді жаңғыртуды сұрады."
Мемлекет басшысы аталған мәселе бойынша Үкіметке тиісті тапсырма беретінін жеткізді.
Сонымен қатар қарғын суды халықтың игілігіне пайдалану қажет екенін атап өтті.
Мемлекет басшысының Батыс Қазақстан облысына жұмыс сапары қарғын су басқан аумақтарды тікұшақпен аралап көруден басталды.
"Қасым-Жомарт Тоқаев Теректі, Сырым және Қаратөбе аудандарындағы қалыптасқан жағдаймен танысты."
Облыс әкімі Нариман Төреғалиев Президентке бүгінде 6 аудан мен Орал қаласын су басқанын баяндады.
"Қарғын су 552 тұрғын үйге, 427 саяжай теліміне зиян келтірген."
"Өңір басшысының айтуынша, су тасқынына қарсы шараларға 1911 адам, 332 техника, 101 мотопомпа, 1 тікұшақ жұмылдырылған."
Сонымен қатар құтқару жұмыстарына Алматы және Маңғыстау облыстарының құтқарушылары атсалысып жатыр.
"Қарғын су басқан аумақтардан 7 мыңға жуық тұрғын көшірілген, жедел-эвакуациялау пункттері құрылған."
Зардап шеккендерге біржолғы материалдық көмек көрсету үшін жергілікті бюджет есебінен 63 миллион теңге қаржы бөлінді.
"Су айдау, нысандардың жан-жағын топырақпен қоршау және су жүретін құбырларды кеңейту жұмыстары жүргізіліп жатыр."
Мемлекет басшысы Қасым-Жомарт Тоқаев Батыс Қазақстан облысына жұмыс сапарымен барды.
Бұл туралы Ақорданың баспасөз қызметі хабарлады.
"Сапар барысында Президент өңірдің қарғын су басқан аумақтарын тікұшақпен аралап көріп, эвакуацияланған тұрғындармен кездеседі."
Сондай-ақ төтенше жағдайлар жөніндегі жедел штабтың отырысын өткізеді.
Мемлекет басшысы Еуразиялық экономикалық комиссия алқасының төрағасы Бақытжан Сағынтаевты қабылдады.
Бұл туралы Ақорданың баспасөз қызметі хабарлады.
Кездесу барысында Президент Қасым-Жомарт Тоқаев Бақытжан Сағынтаевты Еуразиялық экономикалық комиссия (ЕЭК) алқасының төрағасы қызметіне кірісуімен құттықтады.
"Қасым-Жомарт Тоқаев қақтығыстармен және лаңкестік әрекеттердің белең алуымен қатар, климат дағдарысы, азық-түлік, су, көлік және энергетикалық қауіпсіздік салаларында сын-қатерлер байқалатынына назар аударды."
Мемлекет басшысы ШЫҰ-ға мүше елдердің ұлттық қауіпсіздігін қамтамасыз ету үшін Қауіпсіздік кеңестерінің хатшылары үйлесімді жұмыс істеуі қажет екенін атап өтті.
"Мемлекет басшысының айтуынша, Ұйымның күн тәртібі бірегей саналады."
"Онда экономикалық ынтымақтастық, инвестициялық саясат, мәдениет, гуманитарлық байланыстар саласындағы ықпалдастық және басқа да көптеген мәселе қамтылған."
"Қасым-Жомарт Тоқаев сөзін қорытындылай келе, кездесуге қатысушылардың ШЫҰ кеңістігіндегі қауіпсіздікті қамтамасыз ету және «шанхай рухын» күшейту жолындағы жұмысына табыс тіледі."
"Жиында Ресей Федерациясы Қауіпсіздік кеңесінің хатшысы Николай Патрушев, Қытай Халық Республикасының Қоғамдық қауіпсіздік министрі Сяохун Ван, Үндістан Премьер-министрінің Ұлттық қауіпсіздік жөніндегі кеңесшісі Аджит Довал, Өзбекстан Республикасының Президенті жанындағы Қауіпсіздік кеңесінің хатшысы Виктор Махмудов, Қырғыз Республикасы Қауіпсіздік кеңесінің хатшысы Марат Иманкулов, Тәжікстан Республикасы Қауіпсіздік кеңесінің хатшысы Насрулло Махмудзода, Пәкістан Ислам Республикасы Үкіметінің Ұлттық қауіпсіздік бөлімшесінің хатшысы Вакар Ахмад, Иран Ислам Республикасының Ұлттық қауіпсіздік жөніндегі жоғары кеңесінің хатшысы Али Акбар Ахмадиан Бабаки; бақылаушы мемлекеттердің өкілдері: Моңғолия Ұлттық қауіпсіздік кеңесінің хатшысы Бямбажаргал Алтангэрэл, Беларусь Республикасы Қауіпсіздік кеңесінің мемлекеттік хатшысы Александр Вольфович сөз сөйледі."
"Мемлекет басшысы Шанхай ынтымақтастық ұйымы кезінде өңірдегі тұрақтылық пен қауіпсіздікті қамтамасыз ету, «Үш зұлым күшке» бірігіп қарсы тұру мақсатында құрылғанын еске салды."
"Мемлекет басшысының пайымдауынша, Терроризмге, сепаратизмге және экстремизмге қарсы іс-қимыл жөніндегі 2025-2027 жылдарға арналған ынтымақтастық бағдарламасын қабылдау керек."
Сонымен қатар Президент ШЫҰ-ның Есірткіге қарсы 2024-2029 жылдарға арналған стратегиясын және оны жүзеге асыру жөніндегі іс-қимыл бағдарламасын қабылдау маңызды екеніне тоқталды.
"Қасым-Жомарт Тоқаевтың пікірінше, Ауғанстан аумағы халықаралық лаңкестік топтардың ұясына айналмауы үшін бұл елдегі ахуалға ерекше назар аударған жөн."
Қазақстан Президенті аталған елдегі гуманитарлық дағдарыстың алдын алуға және ұзақмерзімді тұрақтылықтың сақталуына жағдай жасауға бағытталған жұмыстарды жалғастыру маңызды деп санайды.
"Мемлекет басшысы Қазақстанның ашық саяси-дипломатиялық диалогты, өзінің жаһандық және өңірлік серіктестерімен конструктивті қарым-қатынас жасауды қолдайтынын мәлімдеді."
Президент Қасым-Жомарт Тоқаев ШЫҰ-ға мүше мемлекеттердің қауіпсіздік кеңестері хатшыларымен кездесті.
Бұл туралы Ақорданың баспасөз қызметі хабарлады.
"Қазақстан Президенті қазіргі уақытта Шанхай ынтымақтастық ұйымының Астанадағы саммитіне дайындық жүріп жатқанын айтып, аталған шараның еліміз үшін мәні зор екеніне назар аударды."
"Президент ШЫҰ кеңістігіндегі ұжымдық қауіпсіздіктің рөлі артып келе жатқанын ескере отырып, ұйымға мүше елдердің қауіпсіздік кеңесі хатшыларының кездесулері айрықша өзекті екенін атап өтті."
"Мемлекет басшысының айтуынша, таяуда көптеген бейбіт тұрғынның өмірін жалмаған Мәскеу облысындағы қайғылы оқиға лаңкестердің зорлық-зомбылықтың ең қатігез әрі зұлым тәсілдерін қолданатынын көрсетті."
Мемлекет басшысы Жоғары аудиторлық палатаның төрағасы Әлихан Смайыловты қабылдады.
Бұл туралы Ақорданың баспасөз қызметі хабарлады.
Кездесу барысында мемлекеттік аудит және қаржылық бақылау жүйесінің тиімділігін одан әрі арттыру мәселелері талқыланды.
Президент – Қарулы Күштердің Жоғарғы Бас қолбасшысы Қасым-Жомарт Тоқаевқа армияның жауынгерлік дайындығының жай-күйі туралы баяндалды.
"Руслан Жақсылықов әскери бөлімшелердің жедел іс-қимылдарға және жауынгерлік дайындығы, басқару органдары мен жеке құрамды оқытуға бағытталған негізгі күш-жігер жөнінде айтты."
"Сонымен қатар Қарулы Күштердің дағдарыс жағдайында, оның ішінде қазіргідей су тасқынына қарсы күрес кезінде орталық және жергілікті билік органдарымен тиімді байланыс орнатуы маңызды екеніне назар аударылды."
"Президентке Қарулы Күштерді заманауи техникамен және қару-жарақпен жарақтандыру, аумақтық қорғаныс әскерлерін күшейту, әскери инфрақұрылымды жетілдіру ісі жөнінде мәлімет берілді."
"Қазақстанның ШЫҰ мен ҰҚШҰ-ға төрағалығы аясында 2024 жылға жоспарланған шаралар, сондай-ақ ауқымды оқу-жаттығу жиындарын, оның ішінде халықаралық деңгейдегі іс-шаралар өткізу жайында айтылды."
"Бұдан бөлек, Мемлекет басшысына ведомствоның жауынгерлік-патриоттық тәрбие беру, көктемгі мерзімді әскери қызметке шақыру, әскери қызметшілердің әлеуметтік мәртебесін және әскери қызметтің беделін арттыру жұмыстары туралы баяндалды."
Президент БҰҰ аясында Голан жоталарындағы қазақстандық бітімгерлік контингент қызметінің маңызды екенін атап өтті.
Кездесу соңында Қасым-Жомарт Тоқаев министрге Қарулы Күштердің жауынгерлік әлеуетін одан әрі арттыру жөнінде бірқатар міндет жүктеді.
Мемлекет басшысы Үкімет бекіткен Су ресурстарын басқару жүйесін дамытудың 2030 жылға дейінгі тұжырымдамасын сынға алды.
"Оның пікірінше, тұжырымдаманы жүзеге асыру жөніндегі іс-қимыл жоспары декларативтік сипатқа ие."
Құжат су тасқыны салдарынан болатын шығынның алдын алу және азайту мәселесін кешенді түрде шешуге мүмкіндік бермейді.
Сондықтан тұжырымдаманы қайта қарау жөнінде міндет жүктелді.
"Мемлекет басшысы су тасқыны мәселесі бойынша халықаралық тәжірибені, өзге елдердің қарғын суды қалай игеретінін мұқият зерттеу қажет екенін айтты."
"Жиын барысында Қасым-Жомарт Тоқаев елімізде су ресурстары, ирригация салалары бойынша техникалық мамандардың тапшылығына назар аударды Осыған қатысты Үкіметке шұғыл түрде шешім қабылдауды тапсырды."
"Отырыс барысында Премьер-Министр Олжас Бектенов, Төтенше жағдайлар министрі Шыңғыс Әрінов, Ақтөбе облысының әкімі Асхат Шахаров, Батыс Қазақстан облысының әкімі Нариман Төреғалиев, Қостанай облысының әкімі Құмар Ақсақалов, Шығыс Қазақстан облысының әкімі Ермек Көшербаев, Қарағанды облысының әкімі Ермағанбет Бөлекпаев, Ақмола облысының әкімі Марат Ахметжанов, Солтүстік Қазақстан облысының әкімі Ғауез Нұрмұханбетов, Ұлытау облысының әкімі Берік Әбдіғалиұлы және Абай облысының әкімі Нұрлан Ұранхаев баяндама жасады."
"Қасым-Жомарт Тоқаев Үкіметке, құзырлы мемлекеттік органдарға және облыс әкімдеріне бірқатар тапсырма берді."
Президент су басқан аймақтарда әлеуметтік маңызы бар қызметтер мен азық-түлік бағасының өсуіне жол бермеу мәселесіне Үкімет назарын аударды Президент қарғын суды ауыл шаруашылығы қажетіне жарату үшін жоспар әзірлеу және пәрменді шаралар қабылдауды тапсырды.
"Оның айтуынша, әкімдіктер еріген қар суын елді мекендерден өзен арналарына немесе тоғандарға бұру жұмыстарын жүргізуі керек."
Мемлекет басшысы Республикалық штабтың отырысын өткізді.
Бұл туралы Ақорданың баспасөз қызметі хабарлады.
Президент Қасым-Жомарт Тоқаевтың төрағалығымен Су тасқынына қарсы шараларды үйлестіру және қарғын су жүру кезеңінің салдарын жою жөніндегі республикалық штабтың отырысы өтті.
Үкімет басшысы су тасқынына қарсы іс-шараларды үйлестіру және су тасқынының зардаптарын жою жөніндегі республикалық штабтың отырысын өткізді.
"Штаб басшысы – Премьер-Министр Олжас Бектенов, Премьер-Министрдің орынбасары Қанат Бозымбаев штаб басшысының орынбасары болып тағайындалды."
Отырыста Мемлекет басшысының тапсырмаларының орындалу барысы және су тасқынына қарсы іс-шараларды күшейту шаралары туралы министрлер мен өңірлердің әкімдері тыңдалды.
Су тасқынынан зардап шеккен аймақтардан барлығы 11 306 адам эвакуацияланды.
Уақытша орналастыру бекеттерінде 5 456 адам орналасты.
"Су шайып кеткен 40 автожолды, көпірді және 39 жол төсемін қалпына келтіру жұмыстары бақылауға алынды."
"Көлік қатынасы тоқтап қалған елді мекендермен байланыс орнатылып, әкімдіктер азық-түлік пен дәрі-дәрмектің қажетті қорларын дайындады."
"Халыққа көмек көрсету тәулік бойы, оның ішінде әуе күштерінің көмегімен жүзеге асырылып жатыр."
"Аймақтарда 7 мыңнан астам адам, 2 мыңнан астам техника, оның ішінде су сору құралдары, жүзу және тікұшақтар тартылды."
Су қоймалары мен өзендердегі жағдайға мониторинг жүргізілуде.
"Қазіргі уақытта Ақтөбе, Сазды, Ащысу, Жартас су қоймалары транзиттік режимде жұмыс істеп тұр, белсенді түрде су жіберу жүзеге асырылуда."
Қарғалы су қоймасы жинақтау режимінде.
Әкімдіктер су тасқынының қаупі жоғары өңірлерде алдын алу шараларын жүргізіп жатыр.
Қажет болған жағдайда қосымша күштер мен құралдар жіберіледі.Төтенше Жағдай салдарынан қираған үйлерді қалпына келтіру жұмыстары мен салуға үкімет пен жергілікті атқарушы органдардың резервтерінен қаражат бөлінетін болады.
Үйі апатты деп танылған зардап шеккен азаматтардың тізімін жергілікті әкімдіктер жасайды.
«Мемлекет басшысы су тасқынына қарсы іс-шараларды қанағаттанарлықсыз деп сынға алды.
"Қазірден бастап апаттан келтірілген залалдың көлемін бағалауды бастап, зардап шеккен адамдарға дереу материалдық көмек көрсетуге кірісу керек."
Сондай-ақ болашақта мұндай ауқымды су тасқынының алдын алу үшін кешенді шаралар әзірлеу қажет.
"Әр өңірде нақты іс-қимыл жоспары болуға тиіс», — деп атап өтті штаб төрағасы Олжас Бектенов."
"Олжас Бектенов, ҚР Премьер-Министрі: - Төтенше жағдай аймақтарынан барлығы 11 306 адам эвакуацияланды."
Олардың кейбірі өз үйлеріне оралды.
"Қазірден бастап апаттан келген залал көлемін бағалауды бастап, зардап шеккен адамдарға дереу материалдық көмек көрсетуге кірісу керек."
Сондай-ақ болашақта мұндай ауқымды су тасқынының алдын алу үшін кешенді шаралар әзірлеу қажет.
Әр өңірде нақты іс-қимыл жоспары болуға тиіс.
Елде тасқынға орай қалыптасқан жағдайға байланысты жауапты лауазымды тұлғаларға сөгіс жарияланды.
"Бүгін Қытайдағы жұмыс сапарынан елордаға ұшып келе сала Қасым-Жомарт Тоқаев бірден шұғыл кеңес өткізіп, зардап шеккендердің барлығына тиісті көмек көрсетілетіндігін айтты."
"Жиын барысында Президент су тасқынына қарсы уақытылы шара қабылдамағаны үшін Премьер-министрдің бірінші орынбасары Роман Склярға, Су ресурстары және ирригация министрі Нұржан Нұржігітовке қатаң сөгіс, Ақтөбе, Қостанай, Батыс Қазақстан облыстарының әкімдеріне қызметтік міндеттеріне толық сай келмеуіне байланысты ескерту берді."
"Ал Атырау, Ақмола, Алматы, Павлодар және Абай облыстарының әкімдеріне қатаң сөгіс жарияланды."
"Қасым-Жомарт Тоқаевтың сөзінше, Үкімет пен жергілікті атқарушы органдардың арасында жүйелі байланыс болмаған."
Осы орайда Мемлекет басшысы Үкімет пен әкімдердің жұмысын немқұрайлы және кәсіби міндетіне сәйкес келмейді деп сынға алды.
Сондай-ақ жағдайды қалыпқа келтіру үшін шұғыл шаралар қабылдаумен қатар жүйелі жұмыс қажет екенін атап өтті.
"Премьер-Министрдің төрағалығымен Республикалық штаб құру, сондай-ақ барлық өңірде су тасқынына қарсы жұмыстарды күшейту, ең бастысы, азаматтардың қауіпсіздігін қамтамасыз ету жөнінде тапсырма берілді."
"Олжас Бектенов, ҚР Премьер-министрі: - Мемлекет басшысы су тасқынына қатысты шұғыл жиналыс өткізді."
Барлық құзыретті органдарға тиісті тапсырмалар берілді.
Кінәлі тұлғалардың барлығы тәртіптік жауапкершілікке тартылады.
Зардап шеккен адамдарға шығынның бәрі өтеледі.
"Үкіметте республикалық штаб құрылып, барлық мәселелерді тәулік бойы бақылауда ұстайтын боламыз."
Шұғыл кеңесте Қасым-Жомарт Тоқаев зардап шеккен өңірлер тұрғындарына үлкен көлемде шығын келуіне байланысты өкініш білдірді.
Жиын соңында Мемлекеттік құрылымдарға табиғи апат салдарынан болған шығын көлемін анықтау және алдағы уақытта осындай апаттардың алдын алу үшін кешенді шаралар қабылдау міндеті жүктелді.
Қазақстан Президенті Sany Group Co. Ltd Директорлар кеңесінің төрағасы Сян Вэньбоны қабылдады.
Кездесу барысында Қасым-Жомарт Тоқаев пен Сян Вэньбо «жасыл» энергетика саласындағы бірлескен жобаларды жүзеге асыру мәселелерін талқылады.
"Корпорация Қазақстанда жалпы қуаты 1ГВт жел электр станциясын салу жобасын жүзеге асыруға қатысып жатыр және жаңартылатын энергия көздеріне арналған мұнара, қалақ және гондола құрастыратын зауыт салу мүмкіндігін қарастыруда."
Мемлекет басшысы Қазақстанның Sany Group Co. Ltd компаниясымен арадағы ықпалдастықты одан әрі нығайтуға мүдделі екеніне назар аударды.
"Атап айтқанда, елімізде арнаулы техникалар, сондай-ақ олардың қосалқы бөлшектерін шығаратын бірлескен өндірісті жолға қою перспективті саналады."
Осы ретте Қытай компаниясына Қазақстанда аймақтық R&D орталығын ашу мүмкіндігін қарастыру ұсынылды.
Бұл орталық компанияның ЕАЭО нарығындағы қызметін ілгерілетуге септігін тигізеді.
Кездесу соңында Қасым-Жомарт Тоқаев Сян Вэньбоны биыл елімізде өтетін Астана халықаралық форумына қатысуға шақырды.
Президент ҚХР-ға жұмыс сапары аясында State Power Investment Corporation (SPIC) компаниясы Директорлар кеңесінің төрағасы Лю Миншэнмен кездесу өткізді.
"Әңгімелесу барысында энергетика саласындағы ынтымақтастықты одан әрі дамыту, соның ішінде жаңартылатын энергия көздеріне негізделген серіктестік перспективасы талқыланды."
Қасым-Жомарт Тоқаевқа China Power International Holding еншілес компаниясының Қазақстанда белсенді жұмыс істеп жатқаны жөнінде мәлімет берілді.
"Соңғы бес жылда Жаңатаста жел энергиясы жобасы жүзеге асырылып, Қарағандыда күн электр станциясы салынды."
Қытайдың ең ірі энергетикалық компанияларының бірі саналатын SPIC корпорациясының басшысы Жамбыл және Павлодар облыстарында жалпы қуаты 1 ГВт болатын жел электр станцияларын салуға қатысты жаңа инвестициялық жобалардың жүзеге асырылу барысы жөнінде баяндады.
Бұл жобаларға бір миллиард доллардан астам инвестиция салынған.
"Сондай-ақ Лю Миншэннің айтуынша, компания Қазақстанда ауқымды гидроэнергетикалық жобалар мен бу-газ турбиналарын салу перспективасын зерттеуге ниетті."
Президент еліміздің жаңартылатын энергия саласына үздік халықаралық технологиялар мен тәжірибелерді енгізуге мүдделі екенін атап өтті.
Кездесу соңында Қасым-Жомарт Тоқаев Лю Миншэнді биыл маусым айында өтетін Астана халықаралық форумына қатысуға шақырды.
Президент Экономикалық ынтымақтастық және даму ұйымының Бас хатшысы Матиас Корманмен кездесті.
Боао Азия форумының аясында Мемлекет басшысы Экономикалық ынтымақтастық және даму ұйымының (ЭЫДҰ) Бас хатшысы Матиас Корманмен кездесу өткізді.
"Қазақстан Президенті Бас хатшыға ілтипат білдіре отырып, оның Боао форумына қатысуы ЭЫДҰ-ның Азияға айрықша назар аударатынын дәлелдейді деп атап өтті."
Мемлекет басшысы ЭЫДҰ-мен ықпалдастық орнаған уақыттан бері Қазақстан бірқатар маңызды құжатқа қол қойғанын айтты.
"Бұдан бөлек, ЭЫДҰ-ның басқа да міндетті құқықтық институттарына қосылу жұмыстары жүргізіліп жатыр."
"Матиас Корман ұйымның Азия елдерімен, соның ішінде Қазақстанмен жан-жақты қарым-қатынасты нығайтуға бейілді екенін растады."
Қасым-Жомарт Тоқаев Қазақстанда Ұйымның өңірлік кеңсесін ашу жұмыстарын жалғастыру маңызды екенін айтты.
Сондай-ақ ЭЫДҰ өкілдерін алдағы Астана халықаралық форумына қатысуға шақырды.
Мемлекет басшысы Бүкілқытайлық халық өкілдері жиналысы Тұрақты комитетінің төрағасы Чжао Лэцзимен кездесті.
Әңгімелесу барысында Президент жиынға шақырғаны және шараны жоғары деңгейде ұйымдастырғаны үшін Қытай Халық Республикасының басшылығы мен Боао Азия форумының Хатшылығына алғыс айтты.
Мемлекет басшысы қазақ-қытай ынтымақтастығын мүлде жаңа деңгейге көтеруге тараптар бар күшін жұмсайтынын айтты.
"Чжао Лэцзи Қасым-Жомарт Тоқаевқа ілтипат білдіріп, қазақ-қытай қатынастары қарқынды дамып келе жатқанын атап өтті."
"Келіссөз барысында сауда-экономикалық және мәдени-гуманитарлық ынтымақтастықты одан әрі нығайту перспективалары жан-жақты талқыланды, сондай-ақ көлік, өнеркәсіп, туризм және басқа да салалардағы бірлескен жобалардың іске асырылу барысы қарастырылды."
"Мемлекет басшысы БҰҰ-ның 8-ші Бас хатшысы, Боао Азия форумының төрағасы, Жаһандық жасыл даму институты (GGGI) Ассамблеясының Президенті Пан Ги Мунмен кездесу өткізді."
"Қазақстан Президенті Боао форумына қатысуға шақырғаны үшін Пан Ги Мунға ризашылығын білдіріп, оның БҰҰ Бас хатшысы қызметін атқарған кезде әлемдік қауымдастыққа елеулі еңбек сіңіргенін атап өтті."
Пан Ги Мун Қасым-Жомарт Тоқаевтың халықаралық ынтымақтастықты дамытуға елеулі үлес қосқанын айтты.
"Кездесуде халықаралық күн тәртібіндегі өзекті мәселелер, оның ішінде БҰҰ-ның жаһандық сын-қатерлерді тиімді еңсерудегі рөлі талқыланды."
Мемлекет басшысы Қазақстанның халықаралық бастамаларына да тоқталды.
"Бас Ассамблеяның 79-шы сессиясы аясында Қазақстан Франциямен бірлесіп, One Water саммитін өткізуді жоспарлап отыр."
Сонымен қатар Астанада 2026 жылы Өңірлік климаттық саммит ұйымдастырылады.
Қасым-Жомарт Тоқаев Пан Ги Мунды алдағы Астана халықаралық форумына бас спикерлердің бірі ретінде қатысуға шақырды.
Қазақстан Президенті Боао Азия форумында (БАФ) құрметті қонақ ретінде сөз сөйледі.
"Қасым-Жомарт Тоқаев фискальды және ақша-несие жүйесін жетілдіру, қаржы ағындарын кеңейту, институттардың сапасын арттыру шаралары нарықтық және бәсекеге қабілетті экономика қалыптастыруға ықпал етеді, соның нәтижесінде аталған сала анағұрлым ашық, сенімді әрі қарқынды бола түседі деп санайды Алайда, Президенттің пікірінше, бұл мақсаттарға қол жеткізіп, қазіргі жаһандық сын-қатерлерге төтеп беру үшін күш біріктірген жөн."
Осы орайда Мемлекет басшысы бірқатар өзекті міндетті айқындап берді.
Оларды іске асыру үшін бүкіл әлемдік қоғамдастық күш жұмылдыруы қажет.
"Қасым-Жомарт Тоқаевтың айтуынша, әлемге әділдік пен ашықтық қағидаттарына негізделген жаңа әрі көпжақты сауда жүйесі керек."
Президент әлемдік қаржы жүйесіне де жаңа тәсілдер қолдану керек деп санайды.
"Мемлекет басшысы қаржы жүйесінде тек таңдаулылар ғана пайдаға кенелмей, барлық елге тең мүмкіндік берілуге тиіс екенін айтты."
Сондай-ақ халықаралық қоғамдастықты орнықты қаржыландыру саласында барынша пәрменді шаралар қабылдауға шақырды.
Мемлекет басшысы азық-түлік қауіпсіздігіне қатысты ахуалға тоқталды.
Қасым-Жомарт Тоқаев Азия елдері арасындағы көлік-транзит ынтымақтастығын нығайтудың стратегиялық мәні зор екеніне назар аударды.
"Қазақстан Президенті жаһандық экономиканың орнықты өсімін қамтамасыз ету үшін технологиялық ынтымақтастықты, әсіресе, жасанды интеллект саласындағы ықпалдастықты нығайту маңызды деп санайды."
Бұл орайда Президент Қытайдың «Жасанды интеллектіні басқару жөніндегі жаһандық бастамасын» қолдады.
Сондай-ақ Қазақстан бірлескен инновациялық IT-жобаларды жүзеге асыру мақсатында Азияның жетекші технологиялық алпауыттарымен серіктестік орнатуға мүдделі екенін мәлімдеді.
"Мемлекет басшысының айтуынша, шикізаттың аса маңызды түрлерін өндіру ынтымақтастықтың тағы бір перспективті бағыты саналады."
"Мемлекет басшысы сөзін қорытындылай келе, Азия өзінің экономикалық, технологиялық және мәдени артықшылықтарын пайдалану арқылы әлемнің келешек даму бағытын айқындауда шешуші рөл атқара алатынына сенім білдірді."
Бұл ретте Президент Боао Азия форумы және Астана халықаралық форумы (AIF) сияқты маңызды халықаралық диалог алаңдарының практикалық перспективасы зор екенін атап өтті.
"Осы мүмкіндікті пайдалана отырып, Қасым-Жомарт Тоқаев БАФ қонақтарын 2024 жылдың маусым айында өтетін Астана халықаралық форумына шақырды."
"Жиында БАФ Директорлар кеңесінің төрағасы Пан Ги Мун, Бүкілқытайлық халық өкілдері жиналысы Тұрақты комитетінің төрағасы Чжао Лэцзи, Науру Президенті Дэвид Аданг, Шри-Ланка Премьер-министрі Динеш Гунавардена, Доминика Достастығының Премьер-министрі Рузвельт Скеррит, «Ақсақалдар кеңесі» халықаралық үкіметтік емес ұйымының төрағасы Мэри Робинсон, ЭЫДҰ Бас хатшысы Матиас Корманн, Дүниежүзілік зияткерлік меншік ұйымының бас директоры Дарен Танг және Камбоджа Корольдігі Халықтық партиясының төрағасы Хун Сен сөз сөйледі."
Мемлекет басшысы Боао Азия форумының пленарлық сессиясында сөз сөйледі.
Қасым-Жомарт Тоқаев жыл сайын Қытайдың Хайнань провинциясында өтетін Боао Азия форумының (БАФ) пленарлық сессиясының ашылу рәсіміне қатысты.
"Биылғы 23-ші форум «Азия және әлем: ортақ сын-қатерлер, ортақ жауапкершілік» деген тақырыпта өтіп жатыр."
Қазақстан Президенті аталған форумда құрметті қонақ ретінде сөз сөйледі.
"Мемлекет басшысы жиын қатысушыларына ілтипат білдіре отырып, құбылмалы геосаяси ахуал мен экономикалық қиыншылықтың салдарынан туындаған жаһандық тұрақсыздық жағдайында бұл платформа диалог пен халықаралық ынтымақтастық орталығы ретінде маңызды рөл атқаратынын атап өтті."
Мемлекет басшысы орнықты дамудың жаңа дәуіріне қадам басар тұста Азия елдері көш бастап тұрғанына назар аударды.
Мемлекет басшысы алдағы жылдары жаһандық өсім мен дамуды ынталандыру ісін жалғастыру үшін Азия өңірінің мол әлеуеті бар екенін атап өтті.
"Мемлекет басшысының айтуынша, бүгінде Қазақстан мен Қытай қарым-қатынасы тиімді серіктестіктің үлгісі саналады."
Еліміз Қытайдың Орталық Азиядағы негізгі сауда-экономикалық серіктесіне айналды.
Қасым-Жомарт Тоқаев өз сөзінде еліміздің жаңа экономикалық бағытына айрықша назар аударды.
Президент Қасым-Жомарт Тоқаев Боао Азия форумының ХХІІІ сессиясына қатысу үшін Халықаралық конференциялар орталығына барды.
Бұл туралы Ақорданың баспасөз қызметі хабарлады.
Мемлекет басшысын БАФ директорлар кеңесінің төрағасы Пан Ги Мун мен Бүкілқытайлық халық өкілдері жиналысы Тұрақты комитетінің төрағасы Чжао Лэцзи қарсы алды.
Мемлекет басшысы Қасым-Жомарт Тоқаев жұмыс сапарымен Қытай Халық Республикасына барады.
Мұнда Президент Боао Азия форумының сессиясына қатысады.
Сондай-ақ бірқатар маңызды кездесу жоспарланып отыр.
Қытай сапарынан не күтуге болады?
"Бекзат Аманов, тілші: - Боао қаласы - Хайнань аралының шығысында орналасқан туристік орталық."
Тұрғыны аз болғанымен шағын шаһардан адам аяғы алыстаған емес.
Соңғы жылдары әлемнің әр тұсынан ағылған саяхатшылардың қарасы қалың.
"Алайда осы күндері аралдағы бейқам тіршілік сейіліп, қауіпсіздік шаралары күшейе түсті."
"Әдетте мұнда тәнге ем алу үшін туристер төгіле келсе, қазір экономикасына дем беру үшін келген саясаткер көп."
Барлығы 30-ға жуық мемлекеттің лауызымды тұлғалары жиналды.
Себебі қазір Боао Азия форумы өтіп жатыр.
Ордалы отырысқа қазақ басшысы Қасым-Жомарт Тоқаев та қатысады.
Жиын құрлықтағы елдердің байланысын бекітуге бағытталған.
Негізінен экономикаға басымдық беріледі.
"Әлеуметтік, экологиялық һәм ғылыми инновациялық тақырыптар да қозғалады."
"Одан бөлек, биыл Азияның әлемдегі рөлі мен орнын талқылап, өзге мемлекеттермен серіктестік орнату сынды мәселелер де қаралады деген пайым бар."
Азия мемлекеттерінің ықпалы соңғы уақытта артып келе жатқаны ешкімге жасырын емес.
Бұл сөзді сарапшылар да растайды.
Олардың сөзінше күллі Азиямен қатар Қазақстанның да әлемдік аренадағы маңызы арта түсті.
"Астана Тұрсынхан Зәкенұлы, сарапшы: - Біз дәстүрімізді сәулелендіруіміз керек."
Тарихи дәстүрімізді.
Біз шығыс пен батыстың арасында жібек жолы деп айтамыз ғой.
"Сол жібек жолында бірін біріне жалғастырушы байытушы, жеткізу рөл атқарғанбыз."
Тек өткізуші емес.
Біз батыс пен шығыстың арасындағы тарихи рөлімізді қайтадан сәулелендіретін уақыт жетті.
Бұдан Қазақстан не ұтады?
"Бұдан біз елімізді әлемдік аренаға экономикалық жағынан да, мәдениет жағынан да шығарамыз."
"Еліміздің бет-бейнесін көтереміз, бірінші кезекте потенциалын шығарамыз."
"Қытай, Хайнань Экономистердің пікірі де осыған саяды."
"Әлем елдерімен серіктестікті арттырып, транспорт логистика саласына ден қою маңызды."
"Бұдан Азия елдері де, өзге құрлықтағы мемлекеттер де ұтылмайды."
Керісінше бұл жоба баршаға бірдей тиімді.
"Ерсұлтан Жансейітов, әлемдік экономика және саясат институтының сарапшысы: - Біз экономиканың жаңа келбетіне бейімделіп жатырмыз."
Қазір Азия жетекші рөл атқара бастады.
Қазақстан географиялық орналасуына байланысты жоғары әлеуетке ие.
Біз әлемдегі ең негізгі екі экономикалық орталықтың ортасында тұрмыз.
"Нақтырақ айтсақ, еуроатлантикалық орталық пен жылдам дамып келе жатқан Азия орталығы."
"Сарапшылардың пайымдауынша, биыл Азия елдерінің экономикасы 4,5 пайызға өседі."
Өзге құрлықтармен салыстырғанда бұл тұрақты әрі динамикалық өсім.
"Қытай, Хайнань Бекзат Аманов, тілші: - Жиын бұдан өзге де аймақтағы маңызды мәселелерді қамтитыны анық."
"Мұнда саясаткерлерден бөлек, әлемдік белді ұйымдар мен компания өкілдері де қатысады."
Бұл маңызды келелі кездесулер өткізетін мүмкін екенін де атап өту керек.
"Сапар аясында Қазақстан Президенті лауазымды тұлғалармен, халықаралық ұйымдардың және Қытайдың ірі компанияларының жетекшілерімен жолығады деген жоспар бар."
"Бекзат Аманов, Ержан Қанапияұлы, Дулат Ентебеков"
"Президент Қасым-Жомарт Тоқаев АҚШ Сенатының мүшесі Стив Дэйнске ілтипат білдіре отырып, Қазақстан мен Американың ынтымақтастығы дәстүрлі түрде қарқынды дамып келе жатқанын атап өтті."
Сонымен қатар екіжақты қатынастарда парламенттік дипломатия маңызды роль атқаратынын айтты.
Кездесу барысында сауда-экономикалық ықпалдастық мәселелері қарастырылды.
"Қазақстан Президенті елімізде инвестиция тарту, экономиканы ырықтандыру және өнеркәсіпті дамыту ісіне ерекше назар аударылып отырғанын мәлімдеді."
"Қасым-Жомарт Тоқаевтың айтуынша, энергетика, пайдалы қазбаларды барлау әрі өңдеу, инфрақұрылымды жаңғырту және басқа да салалар қазақ-американ қарым-қатынастарының негізгі бағыттары саналады."
Сондай-ақ халықаралық және өңірлік қауіпсіздік мәселесіне баса мән берілді.
Бұл ретте Президент Мәскеу облысындағы лаңкестік әрекетті Қазақстан әлемде алғашқылардың бірі болып қатаң айыптағанын және осындай қиын-қыстау кезеңде Ресеймен бірге екенін атап өтті.
"Қасым-Жомарт Тоқаевтың пікірінше, барлық ел терроризмге қарсы күресте өзара қарым-қатынастарындағы қайшылықтарға қарамастан, үлкен халықаралық коалиция аясында күш біріктіруге тиіс."
Қазақстан осы маңызды іске өз үлесін қосуға дайын.
"Қасым-Жомарт Тоқаев Катерина Сакелларопулуды және грек халқын ұлттық мерекесі – Тәуелсіздік күнімен құттықтады, деп хабарлайды Ақорданың баспасөз қызметі."
"Қасым-Жомарт Тоқаев Катерина Сакелларопулудың аса жауапты қызметіне толағай табыс, ал достас Грекия халқына құт-береке тіледі."
"Әңгімелесу барысында Қасым-Жомарт Тоқаев Мәскеу облысындағы лаңкестік әрекет салдарынан көптеген адамның қаза табуына байланысты қазақстандықтардың атынан Владимир Путинге және бауырлас Ресей халқына қайғырып көңіл айтты, деп хабарлайды Ақорданың баспасөз қызметі."
"Мемлекет басшысы бейбіт тұрғындарға қатысты зорлық-зомбылықты қатаң айыптайтынын, терроризмге қарсы күресте Ресеймен бірге екенін тағы да растады."
Өз кезегінде Владимир Путин қолдау көрсеткені үшін Қасым-Жомарт Тоқаевқа алғыс айтты.
"Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің шұғыл отырысы өтті, деп хабарлайды Ақорданың баспасөз қызметі."
"Мемлекет басшысы бейбіт тұрғындарға қатысты Мәскеу облысында болған зорлық-зомбылық әрекетті тағы да айыптай отырып, терроризмге қарсы күресте Қазақстанның Ресеймен бірге екенін растады."
"Жиын барысында құқық қорғау құрылымдары мен жергілікті атқарушы органдардың жұмыс жоспары, сондай-ақ экстремалды жағдайлардағы олардың қызметін үйлестіру мәселелері қарастырылды."
Президент ел азаматтарының қауіпсіздігін және терроризмге қарсы күрес мақсатында Қазақстанның басқа мемлекеттермен және халықаралық ұйымдармен ықпалдастығын қамтамасыз етуге бағытталған бірқатар тапсырма берді.
"Алматылықтар әз-Наурызды бар сән-салтанымен қарсы алды, деп хабарлайды24KZ."
Оған қоса Ұлыстың ұлы күнімен құттықтау үшін Мемлекет басшысы Қасым-Жомарт Тоқаев қалаға арнайы келді.
Президент алдымен керуен-шоу және мерекелік кештің куәсі болды.
"Кейін қаланы аралап, қарапайым қарашамен сөйлесті."
"Ақсақалдармен әңгімелесіп, кішкентай балалармен суретке түсті."
Әз-Наурыз қарсаңында Алматы көшелері қарбалас.
Ұлысқа ұлық болған мерекені қалың қараша мәре-сәре тойлап жатыр.
"Әсіресе Абайдан бастап, Достықты бойлап, Абылай хан даңғылына дейін жеткен Наурыз – думан керуені көпті таң-тамаша етті."
"Қала тұрғындары батырды да, ақынды да, саятшы мен сұңқарды да көре алды."
"Жалпыхалықтық сипатқа ие мерекені Қасым-Жомарт Тоқаев та халқымен бірге, қаймана қазақтың ортасында тойлады."
"Бұл жолы үйреншікті ресми классикалық костюм емес, ұлттық киімді киіп шықты."
Ең маңызды шараның бірі кеше «Астана» алаңында өткен.
Мұнда Мемлекет басшысының құттықтауын тыңдауға қала тұрғындары жаппай ағылды.
"Шын көңіл, ақ пейілден шыққан сөзді халқымыз жылы қабылдады."
Қонақтар «Абай» алаңында өтіп жатқан мерекелік фестивальге де көп келді.
"Бұл шығармашылық шара Наурыз мейрамын тойлайтын түрі мен тілі, діні мен ділі ұқсас елдердің мәдениет-дәстүрін бір шаңырақ астына біріктірді."
Тарихтан сыр шертетін құндылық және оның озық технологиямен ұштасқан нұсқасы тұрғындарды таңғалдырды.
"Мемлекет басшысы көрмеге арнайы ат басын бұрып, халқымен әңгімелесті."
Жүздесуден ыстық ықылас һәм жылы лебізді аңғаруға қиын емес.
Әз Наурызды тойлауға еңбектеген баладан еңкейген кәріге дейін түгел жиналған.
Мерейлі мерекеде кішкентай бөбектер де Президентпен кездесу мәртебесіне ие болды.
"Қазақ жұрты төл жаңа жылын бір ел, бір халық болып тойлап жатыр."
"Мұны құттықтау сөзінде Президент те айтты, өзі де сол халықтың ортасынан табылды."
"Қасым-Жомарт Тоқаев, Қазақстан Республикасының Президенті: - Бабаларымыз ежелгі заманнан бері Ұлыс күнін жыл басы ретінде атап өткен."
Қазір әз-Наурыз күллі халыққа ортақ жалпыұлттық мерекеге айналды.
"Оны ұлтына, дініне қарамастан барша жұртымыз ерекше күтеді, бірге атап өтеді."
Баршаңызды бүгінгі Көктем мерекесімен тағы да шын жүректен құттықтаймын!
Ұлыс оң болсын!
Ақ мол болсын!
"Еліміз аман, жұртымыз тыныш бола берсін!"
"Рақмет баршаңызға, құттықтаймын."
Ұлттық мерекені күллі қазақ жұрты сән-салтанатымен тойлап жатыр.
Тұтас табиғат жаңғыратын бұл күнді қазақ жылдың басы деп есептеген.
"Олай болса, Президент пен халық жыл басын бірге қарсы алды."
Бұл елмен етене байланыс үзілмейтінін білдірсе керек.
Авторы: Бекзат Аманов.
"Төл жаңа жыл, бір ел, бір халық және жалпыға ортақ мереке."
Бүгін Алматы қаласына жұмыс сапарымен барған Мемлекет басшысы Қазақстан халқын ұлыстың ұлы күнімен құттықтады.
"Еліміздің ең үлкен шаһары, оңтүстік астанамыз тәуелсіз қазақ елі егемендігінің бастауы екенін ерекше атап өтті президент."
Наурыз думан керуен көші.
Алматыдағы айтулы мерекенің салтанатын асырды.
"Батырлар бастап, ақындар қостап, жыраулар, саятшылар мен сәнді киінген қыз жігіттердің шеруіне жиыны мыңнан аса адам қатысқан."
"Көшпелі қазақ халқының бар болмысын айшықтаған Наурыз думан көш керуені Абай даңғылымен, Достықты бойлап, Абылай хан даңғылына дейінгі аралықты жүріп өтті."
Биылғы мереке ерекше.
Оны ел алдына шығып сөз сөйлеген мемлекет басшысы да ереше атап өтті.
"Қасым-Жомарт Тоқаев, Қазақстан Республикасының Президенті: – Биылдан бастап Наурыз мейрамы, яғни наурызнама 10 күнге жалғасады."
Бүгін еліміз ынтымақ күнін атап өтіп жатыр.
Бірлік пен ынтымақ еліміздің басты құндылықтарының бірі.
"Біз жанашырлық, тілеулестік сияқты асыл қасиеттерімізді дәріптеуіміз керек."
Еліміздің бірлігі мен татулығы әрдайым бекем болса елдігіміздің тұғыры мәңгі болады.
Мен бұған кәміл сенемін.
"Наурыз мерекесінің он күндігі ойдан шығарылған дүние емес, халқымыз ежелден ұстанып келген дәстүр салтты жүйелі насихаттау екенін айтады, 60 жыл өмірін ұстаздыққа арнаған Лиза Кәрімқызы."
"Лиза Кәрімқызы, Қазақстанның еңбек сіңірген ұстазы: – Келешекте өткізілетін әз наурызымыз жаңа форматта өткізіліп жатса жаман емес қой."
"Дастархан жаю, ұлттық киім кию, ұлттық дәстүрлерді дәріптеу сияқты, соның барлығы да келешек, болашақ жастардың сіңеді ғой бойларына."
Президенттің наурызды Алматы жұртшылығымен бірге қарсы алуында да үлкен мән бар.
Және ол өз сөзінде оңтүстік астанаға деген ықыласын ерекше атап өтті.
"Қасым-Жомарт Тоқаев, Қазақстан Республикасының Президенті: – Алматы – егемендігіміздің алтын бесігі."
"Сонымен бірге еліміздің рухани, ғылыми және экономикалық орталығы."
Алматы бүкіл Қазақстанның өркендеуіне зор ықпал етеді.
"Сондықтан мен Алматының дамуын, қала тұрғындарының тыныс-тіршілігін айрықша назарда ұстаймын."
Әсем Алматымыз болашақта бұдан да көркейе беретініне сенемін.
Қасым-Жомарт Тоқаев мемлекет қойып отырған маңызды міндеттерді де тілге тиек етті.
"Атап айтқанда, 55 жылу орталығымен инженерлік желілердің жаңғыртылуы, 12 мың шақырым жолдың салынып, жөнделуі және 300 мың адамға табиғи газдың жеткізілуі, сондай-ақ ауыл мен аудан тұрғындары үшін жаңа тұрғын үй бағдарламасының іске қосылуы."
Мұның сыртында елдігіміз бен бақуаттылығымыздың ендігі алғышарты туралы президент барлық мінберде айтып жүр.
Бұл жолы да қайталады.
"Қасым-Жомарт Тоқаев, Қазақстан Республикасының Президенті: – Еліміздің алдында биік мақсат тұр."
Бұл Әділетті Қазақстанды құру.
"Біз адал еңбек етіп, адал табысқа жете алатын әділ қоғам орнатуымыз керек."
Мұндай қоғамды адал азаматтар қалыптастырады.
"Бір сөзбен айтсақ, әділдік пен адалдық әрдайым қатар жүретін егіз ұғым."
Сондықтан біз құрып жатқан қоғамда баршаға бірдей мүмкіндік беріледі.
Әділетті мемлекет – бұл заң мен тәртіп үстемдігі.
"БЛИЦ: – Бүгін сондай бір тамаша мейрам болып жатыр, президентіміз қатысып."
"Алматы қаласына, нұр болсын, бақ болсын, дәулет болсын елімізде."
"– Президентіміз бізге ел тыныштығын, бізге бақ береке тіледі."
"Әрдайым барлықтарымыздың отбасылармызда, президентіміз айтқандай мерекелі берекелі бола берсін."
Наурыз береке бастауы.
Өнер жұлдыздарының қатысуымен жалғасқан концертте де тосын сый көп.
"Алқалаған ағайынның алдына қазақтың даңқты ұлдарының бірі Димаш Құдайберген шығып, жұрттың көңілін көтерді, ұлттың рухын асқақтатты."
"Мерекелік концерттің сыртында халықтық ойын сауық, мәдени-спорттық шаралар да өтіп жатыр."
Алматы маңындағы Шебер ауылының тұрғыны Нағи Сәдуақасұлының қолөнершілік тәжірбиесі Қазақстанның тәуелсіздігімен тұспа-тұс.
"92-жылдан бастап домбыра, бесік, ағаш ыдыс-аяқ жасап, қамшы өріп кәсіп қылады."
Оның аулында 50 отбасы осы қолөнерді серік еткен.
Тіпті әр жанұяда 2-3 шеберден бар.
Ағаш ұстасы бүгінгі айтулы күнді өзінің кәсібі тұрғысынан былай деп тәпсірлейді.
"Нағи Иманбаев, қолөнер шебері: – Бүгін Ынтымақ күні екен."
Ынтымақ негізі Шаңырақтан басталады ғой.
"Тегенеге шұбат әкеліп, оны тостаққа құйып беріп әрқайсысына ұсынғанда керемет."
Дәм осы негізі шаңырақтан басталатыны.
Қонағың келгенде алдына жарқыратып астаумен ет алып келсеңіз ол қандай керемет.
Қазақ ынтымақты ел жарасады дейді ғой.
"Ынтымақ болса ел іші ғана емес, елдер де жарасатынына Алматының Наурызы анық дәйек."
Абай алаңында НаурызФест фестивалі ұйымдастырылды.
"Оған Қырғызстан, Өзбекстан, Әзербайжан, Тәжікстан, Түркия, Моңғолия және Башқұртстан елдері қатысып өз мәдениеті, қолөнерін, салт-дәстүрін, музыкасын паш етті."
"Президент НаурызФест айшықтарын тамашалап, келген жұртпен жүздесті."
Бұл жердегі айрықша дүниенің бірі Робо-киіз үй.
Инновациялық туынды роботты техника саласындағы еліміздің жас өрендерінің озық туындыларын әйгілейді.
"Берік Дүйсенбай, тілші: Тәуелсіз Қазақ елі егемендігінің бастауы Алматыда айрықша мерекелік ауан."
"Көрісу де, қайырымдылық та, мәдени айшықтар мен салт-дәстүр салтанат құрған күн болды."
"Ынтымаққа ұмтылыс та, жаңару да, тазару да осында."
Наурызнамадағы құндылықтарға құрылған шаралардың барлығын Алматыдан көре алдық.
"Берік Дүйсенбай, Ерлан Наурызбай, Бақытбек Нұртаев"
Президент Қасым-Жомарт Тоқаев Алматы қаласының әкімі Ерболат Досаевты қабылдады.
Мемлекет басшысына Алматының әлеуметтік-экономикалық дамуы туралы баяндалды.
"Президентке биылғы екі айдың қорытындысы бойынша қала экономикасының қарқынды өскені, Алматының қысқа мерзімді экономикалық индикаторының өсімі 1,7 пайызға жеткені жөнінде айтылды."
"Жергілікті бюджетке түскен қаржы 55 пайызға, яғни 287,5 миллиард теңгеге дейін көбейді."
Негізгі капиталға салынған инвестиция көлемі артып келеді.
"190 миллиард теңге инвестиция тартылып, өсім көрсеткіші 24,5 пайызды құрады."
"Ерболат Досаевтың айтуынша, былтыр тамыз айында Мемлекет басшысының берген тапсырмаларын орындау аясында мегаполисті полиорталық ретінде дамыту, тұрғын үй мен әлеуметтік нысандардың сейсмикалық қауіпсіздігін күшейту, құрылыстардың тығыз салынуын болдырмау және басқа да мәселелер бойынша жаңа талаптарды енгізу жөніндегі кешенді шаралар жүзеге асырылып жатыр."
Қасым-Жомарт Тоқаевқа қаланың сейсмикалық қауіпсіздігін қамтамасыз ету жөніндегі тапсырмасының орындалуы жайында мәлімет берілді.
Тұрғындар мен заңды тұлғалардың өтініштері бойынша биыл 23 қаңтардағы жер сілкінісінен кейін тексерілген 183 нысанға айтарлықтай зақым келмеген.
Сондай-ақ 4 наурыздағы жер сілкінісінен кейін түскен өтініштер бойынша 363 нысанға кешенді тексеру жұмыстары басталды.
"2024 жылы 13,2 мың нысанға сейсмоаудит жүргізіледі."
Мемлекет басшысының тапсырмасымен төтенше жағдай кезінде азаматтарды уақытылы құлақтандыру мақсатында биыл 1 маусымға дейін пилоттық режимде «Mass Alert» жүйесі енгізіледі.
"Бұдан бөлек қала әкімі қалдықтарды басқару жүйесін жаңғырту, аулалардың аумақтары мен жасыл желектерді күтіп ұстаудың жаңа әрі кешенді тәсілі туралы айтты."
Осы ретте қызмет көрсететін ұйымдармен 3 жылға сервистік келісім-шартқа қол қойылды.
Бұл шаралар олардың қаржылық орнықтылығын және көрсетілетін қызметтердің сапасын арттырады.
"Кездесу соңында Қасым-Жомарт Тоқаев экономиканы одан әрі әртараптандыру, Алматының сейсмикалық қауіпсіздігін қамтамасыз ету, сумен қамту және су тарту жүйесін жаңғырту жұмыстарын жалғастыруды тапсырды."
Президент Қасым-Жомарт Тоқаев Алматыдағы «Абай» алаңында өтіп жатқан халықаралық «Наурыз Фест» фестиваліне барды.
"Бұл шығармашылық шара Наурыз мейрамын тойлайтын елдердің – Қазақстан, Қырғызстан, Өзбекстан, Әзербайжан, Тәжікстан, Түркия, Моңғолия және Башқұртстанның мәдениеті мен дәстүрін бір шаңырақ астына біріктірді."
"Шетелдік қонақтар өздерінің декоративті-қолданбалы өнер туындыларын, дәстүрлері мен әдет-ғұрыптарын таныстырып, халық әндерін шырқады."
"Алаңда шараға қатысушы елдердің шатыр-шеберханалары, ұлттық тағам павильондары, киіз үйлер тігілген қазақ этноауылы, интерактивті алаңқайлар, балалар шығармашылығы және роботты техника аймағы, инсталляциялар, шағын сәулет нысандары мен композициялар орнатылған."
"Фестиваль бағдарламасы аясында музыкалық ұжымдар шеруі, театрландырылған қойылымдар, отандық және шетелдік қолөнершілер жәрмеңкесі және «Қамшы» атты көрме ұйымдастырылды."
Мемлекет басшысына оқушылардың роботты техника саласындағы озық әзірлемелерін көрсететін инновациялық алаң – «Робо-киіз үй» таныстырылды.
"Бұл жұмысты Алматы қаласындағы физика-математика бағытындағы Назарбаев зияткерлік мектебінің оқушылары, Global Challenge 2023 чемпионатының абсолютті жеңімпаздары Дәмелі Шаймерденова, Иманәлі Көксал, Сергей Гапонов, Нұрсұлтан Жанұзақов, Нұрислам Тұрғынбай әзірлеген."
Алматы қаласына жұмыс сапарымен барған Қасым-Жомарт Тоқаев «Астана» алаңында өтіп жатқан мерекелік іс-шарада Қазақстан халқын Ұлыстың ұлы күнімен құттықтады.
"Мемлекет басшысы өз сөзінде төл жаңа жылымыз Наурыз мейрамын ата дәстүрімізге сәйкес барша жұртымыздың бір ел, бір халық болып қарсы алатыны жөнінде айтты."
– Бабаларымыз ежелгі заманнан бері Ұлыс күнін жыл басы ретінде атап өткен.
Қазір Әз Наурыз күллі халыққа ортақ жалпыұлттық мерекеге айналды.
"Оны ұлтына, дініне қарамастан барша жұртымыз ерекше күтеді, бірге атап өтеді."
Дана халқымыз «Жақсы сөз – жарым ырыс» деп бекер айтпаған.
"Жаңа жылды жақсы ниетпен, пайдалы іспен бастау – талайдан қалыптасқан дәстүр."
"Бұл күні қонақжай жұртымыз ақ дастарқан жайып, бір-біріне ақжарма тілектерін айтады."
"Бұлақтың көзін ашып, тал егеді, тазалыққа баса мән береді."
Наурыз мерекесінде халқымыздың асыл қасиеттері мен құндылықтары түгел көрініс тапқан.
Биыл Ұлыстың ұлы күні Рамазан айымен тұспа-тұс келіп отыр.
"Қазақ жеріндегі дін мен дәстүрдің үйлесімі дәл осы кезде айқын көрінеді, – деді Қасым-Жомарт Тоқаев."
Президент биылдан бастап Наурыз мейрамы 10 күн бойы аталып өтіп жатқанына тоқталды.
"Наурызнамаға сәйкес, бүгін елімізде «Ынтымақ» күні."
– Бірлік пен ынтымақ – еліміздің басты құндылықтарының бірі.
"Біз жанашырлық, тілеулестік сияқты асыл қасиеттерді дәріптеуіміз қажет."
"Еліміздің бірлігі мен татулығы әрдайым бекем болса, елдігіміздің тұғыры мәңгі болады."
"Мен бұған кәміл сенемін, – деді Мемлекет басшысы."
"Қасым-Жомарт Тоқаев жаңару мен жаңғырудың символына айналған Наурыз мейрамы биыл қоғам дамуының жаңа кезеңіне қадам басқанымызды білдіретінін атап өтіп, барлық азаматтың жүрегінен орын алатын іргелі құндылықтардың айқындалғанына назар аударды."
– Еліміздің алдында биік мақсат тұр.
Бұл – Әділетті Қазақстанды құру.
"Біз адал еңбек етіп, адал табысқа жете алатын әділ қоғам орнатуымыз керек."
Мұндай қоғамды адал азаматтар қалыптастырады.
"Бір сөзбен айтсақ, әділдік пен адалдық – әрдайым қатар жүретін егіз ұғым."
Сондықтан біз құрып жатқан қоғамда баршаға бірдей мүмкіндік беріледі.
Әділетті мемлекет – бұл заң мен тәртіп үстемдігі.
Озық мемлекет болу үшін бәріміз тек жарқын болашаққа сеніммен қарауымыз керек.
Біздің үмітіміз – жастар.
Қазақстанның келешегі сіздердің қолдарыңызда.
"Белсенді, санасы сергек, ойы ұшқыр, адал, көзі ашық жастарға біз әрдайым қолдау көрсетеміз, – деді Президент."
"Мемлекет басшысы құттықтау сөзінде егемендігіміздің алтын бесігі болған Алматыны еліміздің рухани, ғылыми және экономикалық орталығы деп атады."
– Алматы бүкіл Қазақстанның өркендеуіне зор ықпал етеді.
"Сондықтан мен Алматының дамуын, қала тұрғындарының тыныс-тіршілігін айрықша назарда ұстаймын."
"Әсем Алматымыз болашақта бұдан да көркейе беретініне сенемін, – деді Қасым-Жомарт Тоқаев."
"Бұдан бөлек, Президент биыл елімізде 4 ауқымды жоба қолға алынатынын жеткізді."
"Атап айтқанда, көптеген жылу орталығы және инженерлік желілер жаңғыртылады, 12 мың шақырым жол салынып, жөнделеді."
Сонымен қатар 300 мың адам табиғи газдың игілігін көре бастайды және ауыл мен аудан тұрғындары үшін жаңа тұрғын үй бағдарламасы іске қосылады.
"Мемлекет басшысының айтуынша, әлеуметтік жағынан осал топтағы азаматтар үшін несие өсімі 7 пайыздан аспайтын болады."
Ал жалға берілетін баспана саны бірнеше есе көбейеді.
– Мұның бәрі халықтың тұрмыс сапасын жақсартуға ықпал етері сөзсіз.
"Елге, халыққа арналған осындай игі шаралар міндетті түрде жалғасын табады."
Баршаңызды бүгінгі Көктем мерекесімен тағы да шын жүректен құттықтаймын!
Ұлыс оң болсын!
Ақ мол болсын!
"Еліміз аман, жұртымыз тыныш болсын!"
– деді Мемлекет басшысы.
Қасым-Жомарт Тоқаев құттықтау сөзінен кейін алаңға жиналған жұртшылықпен бірге мерекелік концертті тамашалады.
"Мемлекет басшысы Қасым-Жомарт Тоқаев жұмыс сапарымен Алматы қаласына келді, деп хабарлайды Ақорданың баспасөз қызметі."
Президент ертең Наурыз мейрамына орай ұйымдастырылатын бірқатар іс-шараға қатысады.
Президент Қасым-Жомарт Тоқаев бірқатар мемлекеттің елшілерінен сенім грамоталарын қабылдады.
Бұл туралы Ақорданың баспасөз қызметі хабарлады.
«Ақорда» резиденциясында алты мемлекеттің төтенше және өкілетті елшілерінің Қазақстан Президентіне сенім грамоталарын тапсыру рәсімі өтті.
"Сенім грамоталарын Мысыр Араб Республикасының елшісі Ибтиссам Ракха Ахмед Хасан, Сербия Республикасының елшісі Владимир Йовичич, Люксембург Ұлы Герцогтігінің елшісі Томас Райзен, Австралия елшісі Джон Уильям Гиринг, Колумбия Республикасының елшісі Эктор Исидро Аренас Нейра, Сирия Араб Республикасының елшісі Башар Джафари тапсырды."
"Мемлекет басшысы дипломаттарды еліміздегі миссияларының ресми басталуымен құттықтап, Қазақстанның бейбітсүйгіш әрі конструктивті сыртқы саясат ұстанатынына назар аударды."
"Қасым-Жомарт Тоқаев елшілерге табыс тілеп, оларға өз міндеттерін атқару барысында Қазақстан Үкіметі тарапынан барынша қолдау көрсетілетінін атап өтті."
Сондай-ақ Президент олардың мемлекеттері басшыларына ізгі тілегі мен сәлемін жолдады.
Мемлекет басшысы еліміздің креативті индустрия өкілдерімен кездесті.
"Президент кездесу барысында музыка, әлеуметтік желі, киноиндустрия, жасанды интеллект және киберспорт салаларында табысқа жеткен отандық жобалармен танысты."
Мемлекет басшысының атынан Ұлттық құрылтай қатысушыларына ауызашар берілді.
"Қасым-Жомарт Тоқаев жиналған қауымды қасиетті Рамазан айымен құттықтап, оларға ризашылығын білдірді."
Сонымен қатар Оразаға тұспа-тұс келген биылғы жиынның мән-маңызы ерекше екенін атап өтті.
"Жиын барысында Ислам діні төл мәдениетіміздің ажырамас бөлігі екеніне де тоқталып, ата дініміз адамзатты мейірімді, адал, білімпаз және еңбекқор болуға үндейтінін жеткізді."
Мұнан бөлек ұлттық болмысымыздың арқауы саналатын екі құндылықты бір-біріне қарсы қойып жүрген теріс ағымдар жөнінде алаңдаушылығын білдірді.
"«Ашығын айтсақ, дін мәселесі – бұл ұлттық қауіпсіздік мәселесі."
"Біз сырттан келген жат ағымдардың ұрпақ санасын улауына жол бермеуіміз керек», – деді Қасым-Жомарт Тоқаев."
"Құрылтай ешқашан той тойлап, әңгіме-дүкен құратын жиын болған емес, келешекте де ондай болмайды."
"Атырауда өткен Ұлттық құрылтайда Президент Қасым-Жомарт Тоқаев осылай деп, елдік дамуға қатысты маңызды бастамаларды көтерді."
"Әлеуметтік, идеологиялық бағдарымызды айқындап, нақты шараларды қолға алуымыз керектігін алға тартты."
Ұлттық құндылықтарды да жаңғырту турасында пікір білдірді.
"Бекзат Аманов, тілші: - Ұлттық құрылтай биыл Амал мерекесімен қатар келді."
"Сөйтіп, Рамазан айының алғашқы жұмасында жалғасын тапты."
Мұндай атаулы күндер келелі кеңеске айрықша маңыз береді.
"Ұлыстың ұлы күні табиғат пен тұтас тіршілік жаңарса, құрылтай қоғамдық құндылықтарды жаңғыртады."
"Президент те отырыстағы сөзін ""жаңару мен жаңғыру жақсылыққа жол ашады"" деп бастады."
"Қалың қарашаның ой-пікірі, сана-сезімі мен ділі қай арнаға бұрылды?"
Бұл халық тағдырын шешетін маңызды сұрақ.
Кей аға бағдар болмаған соң адасып кеткен жас аз емес.
"Олардың бірі лудоман, бірі наркоман."
"Ал енді бірі бабасын мақтап, басқасын даттауға бейім."
Құрылтайда Президент осы мәселенің себебі мен салдарын жіктеп-жіліктер берді.
"Мемлекет басшысы, ең алдымен, ел ынтымағына тоқталды."
Бұл істе зиялы қауым айрықша рөл атқаруы керек.
Әсіресе жастарға сөзі өтетін аға буын араздықтың алдын алса деген тілек бар.
"Сол үшін Президент ""ел ағаларының арасында ауызбіршілік болуы керек, олар ұрпаққа өнеге болатын кесек әңгіме айтуы қажет"" деді."
"Қасым-Жомарт Тоқаев, Қазақстан Республикасының Президенті: - Халқымыздың көрнекті тұлғалары бірін-бірі мойындап, өзара құрмет көрсете білсе, ұлтымыз ұйыса түседі деп айтты."
"Қазір ертеде өткен оқиғаларға, белгілі бір тұлғаларға қатысты талқылау көбейіп барады."
"Қаламгерлеріміз, тіпті Шыңғыс ханның тегі кім деп, айтысып-тартысып жататын болды."
"Кеңес заманындағы тұлғаларды, әсіресе Алаш көсемдері мен Кеңес қайраткерлерін салыстырып, бір-біріне қарсы қояды."
"Дәл осындай сөз тартыстарының ақиқатына жету қиын, жеткеннің өзінде ел ішіне іріткі салатын мұндай дау-дамайдың еш қажеті жоқ."
"Қасым-Жомарт Тоқаев, Қазақстан Республикасының Президенті: - Қазір есірткі сатқан қылмыскер қатаң жазаға тартылады."
Менің ұсынысым: есірткі заттарын өндіретін адамдардың жазасын барынша қатайту керек.
Оны ең ауыр қылмыстарға теңестіру қажет.
Біз нашақорлыққа және есірткі бизнесіне қарсы күресу үшін кешенді жоспар қабылдадық.
Үкімет лудоманиямен күреске қатысты дәл сондай жоспар қабылдауы керек.
Құмарпаздыққа заң жүзінде шектеу қою қажет.
«Amanat» партиясы фракциясының бастамасымен осы мәселе бойынша тиісті заң жобасы әзірленді.
Парламентте қаралып жатқан сол жобаны осы сессияның соңына дейін қабылдау қажет.
"Біз жастардың құмар ойынға салынып, арзан табысқа ұмтылуына жол бермеуіміз керек."
Адал еңбекпен тапқан табыс қана берекелі болады.
Жалпы ұлттық құндылықты жаңғырту енді басталады деуге болады.
Мысалы енді елде Наурыз мейрамы кең көлемде аталып өтеді.
Сондай-ақ Алтын Орда мұрасы зерттеледі.
Осы арқылы қазақты әлем тануы тиіс.
Бұл үшін көркем сериал түсірілімі де басталып кеткен.
"Бекзат Аманов, тілші: - Ұлттық құрылтай биыл да салмақты сараптама, ұстамды ұсыныс һәм оймақты ойға толы болды."
Халқымызда келісіп пішкен тон келте болмас деген тәмсіл бар.
"Демек, кеңесте жан-жақты талқыдан өткен әр шешім ұлт үшін қызмет етпек."
"Айтпақшы, келесі құрылтайды президент Көкшетау өңірінде өткізуді ұсынды."
"Бекзат Аманов, Жандос Битабаров, Дулат Ентебеков"
Биыл Үкімет ауқымды 4 инфрақұрылымдық бастаманы жүзеге асыруы тиіс.
Ұлттық құрылтайдың 3-отырысында Президент министрлер кабинетіне осындай міндетті жүктеді.
"Атап айтқанда, елді мекендерге газ тарту, жол салу, инженерлік жүйелерді жаңғырту мен жаңа тұрғын үй бағдарламасын іске қосу."
Сондай-ақ Қасым-Жомарт Тоқаев елдің транзиттік әлеуетін арттыруды да тапсырды.
Биыл Үкімет ауқымды 4 инфрақұрылымдық бастаманы жүзеге асыруы тиіс.
Ұлттық құрылтайдың 3-ші отырысында Президент министрлер кабинетіне жұмыс істеп тұрған 55 жылу орталығын толығымен жөндеуді тапсырды.
"Ұзындығы кемінде 6,5 мың шақырым болатын инженерлік жүйені жаңғырту ісі тағы бар."
"Мемлекет басшысының сөзінше, бұл қадам азаматтар мен кәсіпкерлерге көрсетілетін коммуналдық қызметтің сапасын арттыруға мүмкіндік береді."
Бұдан бөлек Қасым-Жомарт Тоқаев аудан орталығының тұрғындарына арналған жаңа тұрғын үй бағдарламасын қолға алуды да жүктеді.
"Қасым-Жомарт Тоқаев, Қазақстан Республикасының Президенті: - Ауыл және аудан орталығының тұрғындарына арналған жаңа тұрғын үй бағдарламасын қолға алу керек."
Бұл ретте әлеуметтік тұрғыда осал топтағы жандар үшін несие өсімі 7 пайыздан аспауы қажет.
Сонымен қатар сатып алу құқығымен жалға берілетін баспана санын бірнеше есе көбейтуді Үкіметке тапсырамын.
Жеңілдетілген жаңа ипотеканың енгізілуі және жалға берілетін тұрғын үйдің көптеп салынуы құрылыс қарқынын арттырады.
Құрылыс саласында жүз мыңдаған отандасымыз адал еңбек етіп жүр.
"Ең бастысы, бұл бағдарлама баспанаға мұқтаж көптеген адамның үй алуына жол ашады."
Келесі түйткіл – ысырапшылдық.
"Жасыратыны жоқ, қазір елде су мәселесі өте өзекті."
Дамыған елдерде жарық пен суға дейін үнемдеп пайдалану жоғары деңгейдегі қоғамдық мәдениетке айналған.
Ал бізде бұған мүлде кереғар жағдай қалыптасқан.
"Миллиондаған адамның ысырапшылдығы бүкіл елдің байлығын желге ұшырады, дейді Президент."
Сондықтан мемлекет басшысы халықты осы жаман дерттен арылуға шақырды.
"-Қасым-Жомарт Тоқаев, Қазақстан Республикасының Президенті: - Бізде материалдық қана емес, рухани ысырапшылдық та бар."
"Өзіңді, еліңді дамытуға қажетті қаншама алтын уақыт өнбейтін дау-дамайға, еш пайдасы жоқ іске жұмсалып жатыр."
"Әрқайсымыз үнемшіл әрі ұқыпты болсақ, еліміздің берекесі арта түсер еді."
Ұрпақтың санасына осыны сіңіре беруіміз қажет.
"Осы дерттің бәрінен түбегейлі арылсақ, ұлтымыздың сапасын жақсартамыз, оны мүлде жаңа деңгейге көтереміз."
"Қоғамға қауіпті кеселдермен күресуге зиялы қауым, ақпарат құралдары, үкіметтік емес ұйымдар, барлығы бір кісідей жұмылуы керек."
Мұны әрбір азаматтың және бүкіл қоғамның міндеті деп түсіну қажет.
Себебі бұл ұлттың болашағына тікелей қатысы бар мәселе.
"Үнемдеу тек табиғи ресустраға ғана емес, сонымен қатар қазынадағы қаржыға да қатысты."
"Ақшаны оңды-солды жұмсауға болмайды, бұл ақиқат."
"Мемлекеттік мекемелердің бюджетін тексеріп отырмаса, шығын ұлғая береді."
"Мұны қатаң бақылауда ұстау керек, деді Президент."
"Қасым-Жомарт Тоқаев, Қазақстан Республикасының Президенті: - Тағы да қайталап айтамын."
"Қаражат ең қажет жобаларға, ең маңызды мәселелерді шешуге жұмсалуы қажет."
Мен бүгін тағы бір өзекті мәселеге қатысты ойымды ортаға салғым келеді.
Біз соңғы жылдары кәсіпкерлікті дамытуға айрықша мән беріп отырмыз.
Басты мақсат – елімізді аймақтағы ашық нарықтық экономикасы бар маңызды орталыққа айналдыру.
Осы орайда ұлттық буржуазияға зор міндет жүктеледі.
Мен ұлттық буржуазия туралы ой-тұжырымды осыдан 24 жыл бұрын Давос экономикалық форумында атап өттім.
"Бұл жерде ұлттық деген сөз кәсіпкердің ұлтына емес, оның азаматтық сана-сезіміне қатысты айтылып отыр."
Яғни елімізге қоғам алдындағы жоғары жауапкершілігін сезінетін және Қазақстанды дамытуға елеулі үлес қосатын ұлттық буржуазия керек.
"Осы ретте Президент алдымен елдің емес, өзінің мәселесін айтып қалуға тырысатын кәсіпкерлер жайлы да айтты."
"Қасым-Жомарт Тоқаев қалталы азаматтарды өз мүддесін ғана емес, ел экономикасының түрлі саласын дамыту туралы нақты ұсыныс беруге шақырды."
"Қасым-Жомарт Тоқаев, Қазақстан Республикасының Президенті: - Басқа жұртқа қараңыздар."
"Көптеген елдің, тіпті көрші елдердің өзінде ірі кәсіпкерлер мемлекетке алақан жаймайды."
Керісінше туған елін дамытуға өз еркімен қыруар қаржы жұмсайды.
"Осы елде кәсібін жасап, байыған адамдар қара басының ғана емес, елдің де қамын ойлауы тиіс деп санаймын."
Олар жеке мүддесін қоғам мүддесімен үйлестіре білуі қажет.
Жергілікті бизнес пен отандық кәсіпорындар алдағы уақытта ауқымды инфрақұрылымдық жобаларға қатыса алады.
"Нақтырақ айтқанда, жол салу және оны жөндеу, елді мекендерге газ тарту жұмыстары."
Бүгін Президент экономиканың дамуына тың серпін беру үшін елде кемі 12 мың шақырымды қамтитын автокөлік жолын салуды тапсырды.
"Қасым-Жомарт Тоқаев, Қазақстан Республикасының Президенті: - Бұдан бөлек Үкімет газ тартылған елді мекендердің санын барынша арттыруға және 1700 шақырым газ желісін жаңғыртуға тиіс."
Бұл 300 мыңнан астам адамды көгілдір отынмен қамтамасыз етуге мүмкіндік береді.
Осы инфрақұрылымдық бастамаларды жүзеге асыру барысында жергілікті бизнес пен отандық кәсіпорындардың мүмкіндігін толық іске жарату қажет.
Президент атаған ауқымды жобаларды жүзеге асыру үшін әрине көп көлемде қаражат қажет.
Бұл ақшаы бізге еліміз арқылы өтетін транзит әкеле алады.
"Сондықтан Қасым-Жомарт Тоқаев Қазақстанды Еуразия құрлығындағы негізгі транзиттік хабтың біріне айналдыру керектігін бір емес, бірнеше рет айтқан болатын."
Ол үшін батыл қадамдар жасалуы керек.
"Қасым-Жомарт Тоқаев, Қазақстан Республикасының Президенті: - Біз еліміздің аумағы арқылы өтетін көлік дәліздерін біртіндеп дамытып, сыртқы сауда айналымының ұлғаюына барынша жағдай жасауымыз керек."
"Сол үшін логистика орталықтары мен қоймалар салып, темір жол құрылысының қарқынын арттырамыз."
"Сондай-ақ теңіз тасымалының инфрақұрылымын жақсартып, өзгертуге ыңғайлы тариф саясатын жүргіземіз."
Мұның бәрі еліміздің тұрған жерін барынша тиімді пайдалануға мүмкіндік береді.
Экономиканың көптеген саласын дамытуға септігін тигізеді.
Болашағы зор тағы бір бағыт – IT-технологиялар.
"Елде осы жылдың соңына дейін суперкомпьютер жасап, жаңа дата-орталықты іске қосу жоспарланған."
Тағы Каспий теңізінің түбі арқылы талшықты-оптикалық байланыс желісін салу көзделіп отыр.
Бұл жоба Еуропа мен Азия арасында тағы бір цифрлы дәліз орнатуға жол ашады.
"Қасым-Жомарт Тоқаев, Қазақстан Республикасының Президенті: - Мен жақында «Қазақстан темір жолы» компаниясының Инновация орталығында болдым."
"Орталық қызметінің арқасында еңбек өнімділігін арттыруға, шығындарды азайтуға мүмкіндік бететін озық технология осы салаға енгізіліп жатыр."
Бұл жұмысқа еліміздің және шетелдің білікті IT-мамандары жұмылдырылды.
"Темір жолдың өткізу қабілетінің артуы, жанар-жағармайдың үнемделуі және компания табысының көбеюі цифрландыру ісінің нақты әрі көзге көрінетін нәтижесі."
Цифрлы экожүйені осылай қалыптастыру керек.
"Үкімет осы жұмыстың ауқымын кеңейтіп, оны экономиканың барлық саласына енгізуге тиіс."
Үкіметтен бөлек жергілікті атқарушы биліктің де атқаруы тиіс міндеті шаш етектен.
Әсіресе атыраулықтарды.
Қазір өңірде экология мәселесі өзекті.
"Қалада кәріз жүйесін, су құбырын салу өте маңызды."
Инфрақұрылым әбден ескірген.
Соның кесірінен жерасты сулары және Жайық өзені ластанып жатыр.
Облыс орталығында қоқысты сұрыптауға және өңдеуге қатысты түйткілдер бар.
Осы ретте Президент жауаптыларға бірқатар міндет жүктеді.
"Қасым-Жомарт Тоқаев, Қазақстан Республикасының Президенті: - Атырауда қоқыс сұрыптайтын кешен салынған."
Әкімдік оны жақын арада іске қосуға тиіс.
Сондай-ақ қоқыс полигонын дереу ретке келтіруі қажет.
Бұл мәселелер міндетті түрде өз шешімін табуы керек.
Қазір осыған байланысты нақты жұмыс жасалып жатыр.
Үкіметке және облыс әкімдігіне бұл маңызды жұмысты аяғына дейін жеткізуді тапсырамын.
Бұл мәселе менің бақылауымда болады.
Жалпы Атырау облысының дамуына ерекше мән беру керек.
Сондықтан Үкімет пен әкімдік арнайы жоспар бойынша жұмыс істейді.
Бұдан бөлек өңірде сақалды құрылысқа айналған Онкология орталығы келесі жылы қолданысқа беріледі.
Сондай-ақ Радиология корпусының құрылысын қаржыландыру мәселесі де шешімін тапты.
Бұл нысан жыл соңына дейін салынып бітеді.
Бұндай түйткілді мәселелерді шешуде осындай алқалы жиындардың аймақтарда өткізу де себеп болып отыр.
"Сол арқылы облыстардың дамуына тың серпін береміз, деді Президент."
Осы үрдіс алдағы уақытта да жалғасын табады.
Сондықтан Ұлттық Құрылтайдың төртінші отырысы келесі жылы Көкшетауда өтеді.
Риат Шони
Мемлекет басшысы Қасым-Жомарт Тоқаев Ұлттық құрылтайдың үшінші отырысындағы сөзінде елдік құндылықтар туралы айтты.
Ұсынылып отырған құндылықтар жүйесі ағартушылар мен қоғам белсенділеріне бағыт-бағдар бола алады.
Елімізді жан-жақты жаңғырту үшін кең ауқымды жұмыс жасалып жатыр.
Бүгінгі айтылған бастамалар – соның бір бөлігі ғана.
"Біздің алдымызда үш айрық жол тұр: құлдырау, тоқырау немесе өрлеу."
Біз әрдайым өрлеуді таңдаймыз.
Мемлекет басшысы Қасым-Жомарт Тоқаев Ұлттық құрылтайдың үшінші отырысындағы сөзінде осылай деді.
Соңғы жылдары креативті индустрия қарқынды дамып келеді.
"Қазақстанның мәдени толқыны кең қанат жайып, өрендеріміз аймақтық және жаһандық деңгейде таныла бастағаны кездейсоқтық емес."
Біз барлық салада цифрлы номадтар өркениетінің озық стандарттарына сай болуымыз керек.
"Адал азамат дегеніміз – жақсы қасиеттерге ие болып, адал еңбек ететін және табысқа адал жолмен жететін адам."
"Яғни, адалдық пен әділдікті бәрінен биік қояды."
Ол өзі атап өткен идеялық негіздерді басшылыққа алса ұлтымыздың дамуы жақсаратынын атап өтті.
"Атап айтқанда, Оқу-ағарту министрлігі мектептегі тәрбие жұмысын ұйымдастыру тәсілдерін жаңартуға тиіс."
Мемлекет басшысы Қасым-Жомарт Тоқаев Ұлттық құрылтайдың үшінші отырысындағы сөзінде осылай деді.
Біздің еріктілеріміздің ерен еңбегі – жанашыр болудың шынайы үлгісі.
Олар кез келген сәтте өзгелерге риясыз көңілмен көмектесуге ұмтылады.
Келесі құндылық – әділдік және жауапкершілік.
"Шын мәнінде, бұл мемлекеттің де, қоғамның да айнымас темірқазығы болуға тиіс."
Әділдік пен жауапкершілік – тығыз байланысты ұғымдар.
Тағы бір маңызды құндылық бұл – заң және тәртіп.
Заң алдында – бәрі бірдей.
Бұл – баршаға ортақ мызғымас қағида.
Құқықтық мәдениеттің деңгейін аңғартатын айқын көрсеткіштің бірі – азаматтарымыздың көлік жүргізу мәнері.
Келесі маңызды құндылық – еңбекқорлық және кәсіби біліктілік.
"Өз кәсібін өте жақсы білетін, оған әбден берілген, еңбекқор адам ғана табысқа жете алады."
"Өмір бойы бір жерде, бір ауылда отырған жастардың келешегі және көзқарасы қандай болады?"
Бұл туралы Қасым-Жомарт Тоқаев Ұлттық құрылтайдың үшінші отырысындағы сөзінде айтты.
Осы орайда ұлттық буржуазияға зор міндет жүктеледі.
"Сонымен қатар, Президент «Мемлекет басшысы ретінде әрбір мәселені ашық талқылауға дайын» екенін айтты."
Басқа жұртқа қараңыздар.
"Көптеген елдің, тіпті, көрші елдердің өзінде ірі кәсіпкерлер мемлекетке алақан жаймайды."
"Әрине, аймақтарда өз қаржысына мешіт салған кәсіпкерлердің ниеті түзу, оны түсінуге болады."
"Мемлекет басшысы Қасым-Жомарт Тоқаев Ұлттық құрылтайдың үшінші отырысындағы сөзінде тұрмыстық зорлық-зомбылық, буллинг пен агрессия да қазіргі уақыттағы қатерлі үрдіс екенін айтты."
"Азаматтарымыз үйде де, түзде де өзін қауіпсіз сезінуге тиіс."
"Бір сөзбен, қауіпсіз ортада өмір сүруі керек."
Өркениетті елдің әрбір азаматы қоғам мүлкін өз мүлкіндей қорғауы керек.
"Дүние жүзінде, нақты айтқанда, Жапонияда, Оңтүстік Кореяда, Қытайда, Сингапурда жағымды мысалдар көп, осы елдер көпке үлгі болып отыр."
Ал біз неге олардан кем болуымыз керек?
"Бізде материалдық қана емес, рухани ысырапшылдық та бар."
"Өзіңді, еліңді дамытуға қажетті қаншама алтын уақыт өнбейтін дау-дамайға, еш пайдасы жоқ іске жұмсалып жатыр."
Мемлекет басшысы Қасым-Жомарт Тоқаев Ұлттық құрылтайдың үшінші отырысындағы сөзінде мемлекеттік рәміздерге қатысты қауесетке жауап берді.
Біздің Көк туымызда мін жоқ.
Онда еліміздің бірегей болмысы нақты бейнеленген.
Бұл туралы Қасым-Жомарт Тоқаев Ұлттық құрылтайдың үшінші отырысындағы сөзінде айтты.
Радикалды неофиттар халқымыздың салтында жоқ киім үлгілері арқылы да жат діни идеалдарды қоғамға таңуға тырысып жүр.
Осы орайда Ясауи кесенесіне қатысты көне жәдігер туралы айта кеткім келеді.
Ислам елдерінде әйгілі дін қайраткерлерінің бейіті міндетті түрде жапқышпен жабылады.
"Біз болашаққа сеніммен қадам басу үшін төл тарихымыздың ауқымы кең екенін толық сезініп, мәдени мұрамызды сақтап,  оны дәріптеуіміз қажет."
Қасым-Жомарт Тоқаев Ұлттық құрылтайдың үшінші отырысындағы сөзінде осылай деді.
Жошы әулеті 6 ғасыр бойы Орталық Еуразияның тағдырына тікелей ықпал етті.
Ұлан-ғайыр аумақта біртұтас өркениет құруға ұмтылды.
Жақында Алтын Орданың тарихы және әйгілі тұлғалары туралы көп сериялы деректі фильм түсіру үшін тиісті жұмыстар басталды.
"Өкінішке қарай, ол жақында өмірден озды."
"Бірақ Вадим Трепавлов өте құнды зерттеу материалдарын әзірлеп, оны көптомдықтың редакциялық алқасына табыстап кетті."
Бұл – Қазақстан мен Ресейдің тарихи мектептері арасындағы тиімді ықпалдастықтың жарқын көрінісі.
Бұл туралы Қасым-Жомарт Тоқаев Ұлттық құрылтайдың үшінші отырысындағы сөзінде айтты.
Кітап оқырманға қолжетімді болуы керек.
Кітапқұмарлық – жақсы қасиет.
"Мысалы, көптеген мемлекет Ұлттық кітап күнін атап өтеді."
"Ашығын айтуымыз керек, біз тарихқа келгенде көбінесе эмоцияға беріліп кетеміз."
Ел басшысы Қасым-Жомарт Тоқаев Ұлттық құрылтайдың үшінші отырысындағы сөзінде осылай деді.
"Елімізде көзі ашық, көкірегі ояу, ойы ұшқыр, білімді жастар көп."
"Әрбір қазақ ата-бабасын құрметтейді, рухына тағзым етеді."
"Сондықтан, шежіре біздің мәдени кодымыздың ажырамас бөлігіне айналған."
"Ономастика саласында белгілі тарихи тұлғалармен қатар, жалпыұлттық құндылықтар да назардан тыс қалмауға тиіс."
"Президент Қасым-Жомарт Тоқаев Ұлттық құрылтайдың үшінші отырысындағы сөзінде халқымыздың көрнекті тұлғалары бірін-бірі мойындап, өзара құрмет көрсете білгені абзал екенін айтты."
"Ең алдымен, халықтың береке-бірлігін сақтау елдігіміз үшін аса маңызды."
"Президент Жазушылар Одағының төрағасы, Ұлттық Құрылтайдың мүшесі Мереке Құлкенов жақында осы мәселе туралы орынды пікір білдіргенін атап өтті."
Әр дәуірдің өз ерекшелігі бар.
"Әрбір тұлға өзінің көзқарасына, дүниетанымына қарай және өз қоғамының мүддесіне сәйкес елге қызмет етті."
Мемлекет басшысы Қасым-Жомарт Тоқаев Ұлттық құрылтайдың үшінші отырысындағы сөзінде осылай деді.
Биыл Ұлыстың ұлы күні қасиетті Ораза айының алғашқы күндерімен тұспа-тұс келіп отыр.
Ұлы Жібек Жолының бойында тұрған қала бір кездері айрықша геостратегиялық рөл атқарған.
"Біз елдігіміздің негізін қалап, оны ұрпаққа табыстаған бабалар рухына тағзым етеміз."
Президент Қасым-Жомарт Тоқаевтың төрағалығымен Ұлттық құрылтайдың отырысы басталды.
"Қазір Құрылтай мүшелері секцияларда айтылған ұсыныстар мен бастамаларды ортаға салып, өз ойларымен бөлісіп жатыр"
"Мемлекет басшысы Бас прокурор Берік Асыловты қабылдады, деп хабарлайды Ақорданың баспасөз қызметі."
Президентке еліміздегі заңдылықтың жай-күйі және қадағалау қызметінің басым бағыттарына қатысты жүргізілген жұмыстардың қорытындысы туралы есеп берілді.
Қасым-Жомарт Тоқаевқа құқықтық көмек көрсету және шетелде жасырынған қылмыскерлерді іздестіру жөніндегі халықаралық ынтымақтастықтың нәтижелері баяндалды.
"Бірқатар резонанс тудырған қылмыстық іс бойынша күдіктілер ұсталып, сот төрелігін жүзеге асыру үшін Қазақстанға қайтарылды."
"Мемлекет басшысына активтерді қайтару мәселесі бойынша Еуропа Кеңесі, Интерпол, ЭЫДҰ және ЕҚЫҰ сияқты беделді халықаралық ұйымдармен өзара түсіністікке қол жеткізілгені жайында мәлімет берілді."
"Берік Асыловтың айтуынша, ел экономикасына 2,7 триллион теңге салған 220 инвесторға құқықтық көмек көрсетілген."
Аталған жұмыстың нәтижесінде инвесторлардың мемлекеттік билік институттарына деген сенімі арта түсті.
Кездесу барысында тікелей инвестиция тарту бойынша өңірлерде атқарылып жатқан істердің нақты мән-жайы қарастырылды.
Сонымен қатар Президентке еліміздегі криминогендік ахуал және қылмыстық-құқық саласындағы азаматтардың конституциялық құқықтарын қамтамасыз етуге бағытталған шаралар туралы баяндалды.
"Кездесу соңында Қасым-Жомарт Тоқаев елімізде заңдылықты одан әрі нығайту және азаматтарды, соның ішінде кәсіпкерлерді қылмыстық элементтерден қорғау шараларын қабылдауды тапсырды."
Мемлекет басшысы инвестициялық жобаларға қатысты уәкілетті органдардың шешімдері бойынша «прокурорлық сүзгіні» тиімді пайдалану маңызды екенін айтты.
Осы орайда Президент аталған органдардың тартылатын инвестиция туралы деректерінің дұрыстығына бақылауды және жауапкершілікті күшейту қажеттігіне назар аударды.
Сондай-ақ шетелге заңсыз шығарылған активтерді іздеуге және қайтаруға бағытталған заманауи технологияларды кеңінен қолдану керек екенін атап өтті.
Президент Қасым-Жомарт Тоқаев «Самұрық-Қазына» АҚ басқарма төрағасы Нұрлан Жақыповты қабылдады.
Мемлекет басшысына Қордың былтыр атқарған жұмыстарының қорытындысы және оны орта мерзімді кезеңде одан әрі реформалау жоспары жөнінде есеп берілді.
"Атап айтқанда, Президентке холдинг қызметінің басым бағыттары туралы баяндалды."
"Нұрлан Жақыповтың айтуынша, олардың қатарына инвестициялық жобаларды жүзеге асыру, жоғары технологиялық өнім шығару, шетелден тікелей инвестиция тарту, Қор компанияларының экономиканы кросс-субсидиялаудан кезең-кезеңімен бас тартуы және «Самұрық-Қазына» компанияларының IPO-ға шығуы мен SPO кіреді."
Кездесу соңында Қасым-Жомарт Тоқаев Қор жұмысының негізгі бағыттары бойынша бірқатар міндет жүктеді.
Президент Қасым-Жомарт Тоқаев Қазақстан халқын Әз-Наурыздың бастауы - Амал күнімен құттықтады.
Құттықтау мемлекет басшысының Твиттердегі парақшасында жарияланған.
"Президент ""Бұл халқымыздың ежелгі әдет-ғұрпын жаңғыртып, төл мәдениетіміздің ажырамас бөлігіне айналған бірегей дәстүріміз"" деп бағалады."
Сондай-ақ бұл күні ұлттық болмысымыз бен құндылықтарымыз ерекше дәріптелетінін атап өтті.
"""Әз-Наурыздың бастауы - Амал күні құтты болсын!"
"Бұл халқымыздың ежелгі әдет-ғұрпын жаңғыртып, төл мәдениетіміздің ажырамас бөлігіне айналған бірегей дәстүріміз."
Осы күні ұлттық болмысымыз бен құндылықтарымыз ерекше дәріптеледі.
"Ел ырысы көбейе берсін!"""
"Қасым-Жомарт Тоқаев, Қазақстан Республикасының Президенті"
Қазақстан бауырлас елге Қарабақты қалпына келтіру ісіне атсалысады.
Әзербайжанға жасаған мемлекеттік сапарының екінші күнінде Президент Қасым-Жомарт Тоқаев Физули қаласына барды.
"Мұнда қазақ басшысы басқыншылардан босаған шаһардың қазіргі жай-күйін көріп, қаланы дамытудың бас жоспарымен танысты."
Сондай-ақ бауырлас елге қазақ халқынан гуманитарлық тарту ретінде Физулиде салынған Құрманғазы атындағы балалар шығармашылығы орталығының салтанатты ашылу рәсіміне қатысты.
Бауырлас елге жасаған мемлекеттік сапардың екінші күні қазақ басшысы Қарабаққа барды.
Қасым-Жомарт Тоқаевты Физули қаласының әуежайында Әзербайжан Президенті Ильхам Әлиев құшақ жая қарсы алды.
"Көлікті өзі тізгіндеп, Физули қаласына жол тартты."
"Риат Шони, тілші: - Бұл тас үйінділер Қарабақтағы Физули қаласының көне орталығы."
1993 жылы бұл аумақты Арменияның қарулы күштері басып алған болатын.
Содан бері 30 жыл бойы бұл жер БҰҰ ҚК резолюциясына сай басып алынған аумақ ретінде есептеліп келген.
"Ал осыдан 4 жыл бұрын Қарабақ қақытығысында әзербайжандықтар бұл территорияны өздеріне қайтарып, аумақты қарқынды түрде дамытып, көркейтіп жатыр."
Шаһарға жеткен Қазақстан мен Әзербайжан президенттері қаланы дамытудың бас жоспарымен танысты.
"Жергілікті билік өкілдерінің айтуынша, бұл жерде енді ашық аспан астындағы музей болады."
Ал жолдың арғы бетінде құрылыс қарқынды жүруде.
"Риат Шони, тілші: - Қарабақты босату операциясында әзербайжандық сарбаздар дәл осы жолмен жеңіске жеткенге дейін жүріп өткен екен."
Физулидағы алғашқы салынған құрылыстың бірі дәл осы жол.
Қазір қаланы көркейту жұмыстары жүріп жатыр.
Мінеки осындай алып ғимараттар тұрғызылуда.
Қазір бұл шаһарда 38 көп қабатты ғимарат салынып жатыр.
"Ал былтыр мамыр айында қала ішіндегі көшелер мен жолдар желісінің негізі қаланып, ауызсумен қамтамасыз ету жұмыстары басталған."
Сондай-ақ цифрлық қосалқы станция мен «Физули» басқару орталығы іске қосылды.
Басқыншылардан босаған қаланы қалпына келтіру жұмыстарына Қазақстан да белсенді атсалысуда.
"Баку, Әзербайжан 2022 жыл 24 тамыз Соның айқын көрінісі Құрманғазы атындағы балалар шығармашылығы орталығы."
Келбеті келіскен зәулім ғимарат бауырлас елге қазақ халқының гуманитарлық тартуы.
"Қасым-Жомарт Тоқаев осыдан 1,5 жыл бұрын Әзербайжанға ресми сапармен барған кезде Ильхам Әлиевке Физулиде осындай  орталық салынатынын айтқан еді."
"Физули, Әзербайжан Айтылған сөз аяқсыз қалмады."
Бүгін қазақ басшысы ғимараттың салтанатты ашылу рәсіміне қатысты.
"Қасым-Жомарт Тоқаев, Қазақстан Республикасының Президенті: - Бұл Қазақстан халқының тартуы."
Менің жеке тапсырмам бойынша аталған сыйлықты жекеменшік BI Group компаниясы бүкіл халықтың атынан шын жүректен ұсынып отыр.
Орталық елдеріміз арасындағы жан-жақты байланыстарды нығайтуға қызмет етеді деп ойлаймын.
Сіздерге табыс пен бақ-береке тілеймін.
Әзербайжанның осы қасиетті өлкесі қарыштап дами беретініне сенімдімін.
Бауырлас елге осындай сый жасағаны үшін Ильхам Әлиев Қасым-Жомарт Тоқаевқа және барша Қазақстан халқына алғыс айтты.
Әзербайжан халқы мұны ешқашан ұмытпайтындығын жеткізді.
"Зәулім орталық 1,5 гектар аумақта орналасқан."
Екі қабатты ғимаратта 600 баланың бірнеше ауысыммен мектептен тыс білім алуына барлық қажетті жағдай жасалған.
"Дәулет Жанәбілов, Құрманғазы атындағы балалар шығармашылығы орталығы жобасының жетекшісі: - Ғимарат 9 ай ішінде салынды."
Бұнда балалар мектептен тыс уақыт өткізе алатындай бар жағдай жасалған.
"әріс залы, шахмат, мүсін студиясы, хореография және спорт залдары, дыбыс жазу кабинеті, музыка және робототехника кабинеттері бар."
"Сондай-ақ орталықтың аумағында аббаттандырып, балалар алаңын салдық."
"Алтыбақан орнатып, киіз үй де құрып қойдық."
"Заманауи ортылықпен танысып болғаннан кейін Президент Қасым-Жомарт Тоқаев Орталық ұжымына Құрманғазы домбырасының көшірмесін, сондай-ақ білім ошағының тәрбиеленушілерін таситын автобусты сыйға тартты."
Қарабақты жаңғырту ісіне қазақстандық компаниялар белсенді атсалысуда.
"Мәселен, мына жерде Физули қаласының орталық ауруханасы бой көтереді."
Ғимаратты қазақстандық компания тұрғызады.
Емдеу мекемесі 180 төсек-орынға есептелген.
Нысанның жалпы ауданы 34 мың шаршы метрден асады.
Қасым-Жомарт Тоқаев пен Ильхам Әлиев Физули қаласындағы орталық аурухана құрылысының жоспарымен де танысты.
"Медициналық мекемеде стационарлық қызмет көрсететін кардиология, неврология, гинекология, гемодиализ, хирургия, және жұқпалы аурулар бөлімдерін ашу жоспарланып отыр."
"ШУША, ӘЗЕРБАЙЖАН Физулиден соң Қасым-Жомарт Тоқаев пен Ильхам Әлиев Шуша қаласына барды."
"Риат Шони, тілші: - 3 ғасырлық тарихы бар Шуша қаласы."
Әзербайжанның мәдени астанасы болып саналады.
Жалпы Әзербайжан интеллегенциясының 50 пайызға жуығы дәл осы Шуша қаласының тумасы болып келеді екен.
Ал 30 жыл өзгенің қолында болған бұл шаһарда біраз мәдени нысандар қатты бүлінген.
Тіпті мына мүсіндерде де оқтың ізін аңғаруға болады.
"Айта кету керек, бұл мүсіндер кезінде тіпті темір-терсекке де өткізіп жіберу қаупінде болған."
"Оны Әзербайжан билігі құтқарып қалып, өзінің тарихи орнынан әкеп қайта орнатқан."
Шуша қаласына келген қос ел президенті Қарабақ баурайында орналасқан шаһардың бас жоспарымен танысты.
Тағы аймақтың көрнекті жерлерін аралап көрді.
"Оның ішінде орталық алаң, «Саатлы» мешіті, тау қыратындағы «Джыдыр дюзю» алаңы, «Бюль-Бюль» мұражай-үйін, жалпыұлттық көшбасшы Гейдар Әлиевтің 100 жылдығына орай ұйымдастырылған фотокөрме бар."
Қазір Шуша қаласында қалпына келтіру жұмыстары қарқынды жүріп жатыр.
"Бірнеше қонақ үй, музей және мешіттер бой көтерген."
Сондай-ақ көне шаһарда түрлі сала мамандарының қатысуымен нысандарды бағалау және түгендеу жұмыстары атқарылып жатыр.
"Риат Шони, Марат Диханбаев, Бахытбек Нұртаев және Алмас Омарғалиев"
Қазақстан бауырлас елге Қарабақты қалпына келтіру ісіне атсалысады.
Әзербайжанға жасаған мемлекеттік сапарының екінші күні Президент Қасым-Жомарт Тоқаев Физули қаласына барды.
"Бұнда қазақ басшысы, басқыншылардан босаған шаһардың қазіргі жай-күйін көріп, қаланы дамытудың бас жоспарымен танысты."
"Сондай-ақ бауырлас елге қазақ халқынан, гуманитарлық тарту ретінде, Физулиде салынған Құрманғазы атындағы балалар шығармашылығы орталығының салтанатты ашылу рәсіміне қатысты."
Бауырлас елге жасаған мемлекеттік сапардың екінші күні қазақ басшысы Қарабаққа барды.
"Қасым-Жомарт Тоқаевты Физули қаласының әуежайында Әзербайжан Президенті Ильхам Әлиев күтіп алып, көлікті өзі тізгіндеп, мәртебелі мейманды Физули қаласына әкетті."
"Риат Шони, тілші: - Бұл тас үйінділер Қарабақтағы Физули қаласының көне орталығы."
1993 жылы бұл аумақты Арменияның қарулы күштері басып алған болатын.
Содан бері 30 жыл бойы бұл жер БҰҰ ҚК резолюциясына сай басып алынған аумақ ретінде есептеліп келген.
"Ал осыдан 4 жыл бұрын Қарабақ қақытығысында Әзербайжандықтар бұл территорияны өздеріне қайтарып, аумақты қарқынды түрде дамытып, көркейтіп жатыр."
Шаһарға жеткен Қазақстан мен Әзербайжан президенттері қаланы дамытудың бас жоспарымен танысты.
"Жергілікті билік өкілдерінің айтуынша, бұл жерде енді ашық аспан астындағы музей болады."
Ал жолдың арғы бетінде қазір құрылыс қарқынды жүруде.
"Риат Шони, тілші: - Қарабақты босату операциясында әзербайжандық сарбаздар дәл осы жолмен жеңіске жеткенге дейін жүріп өткен екен."
Физулидағы алғашқы салынған құрылыстың бірі дәл осы жол.
Қазір қаланы көркейту жұмыстары жүріп жатыр.
"Мінекей, осындай алып ғимараттар тұрғызылуда."
Қазір бұл шаһарда 38 көп қабатты ғимарат салынып жатыр.
"Ал былтыр мамыр айында қала ішіндегі көшелер мен жолдардың негізі қаланып, ауызсумен қамтамасыз ету жұмыстары басталған."
Сондай-ақ цифрлық қосалқы станция мен «Физули» басқару орталығы іске қосылған.
Басқыншылардан босаған қаланы қалпына келтіру жұмыстарына Қазақстан да белсенді ат салысуда.
"Баку, Әзербайжан  /24.08.2022/ Мәселен, осыдан 1,5 жыл бұрын Әзербайжанға ресми сапармен келген кезде Қасым-Жомарт Тоқаев Ильхам Әлиевке бауырлас елге қазақ халқынан гуманитарлық тарту ретінде Физулиде Құрманғазы атындағы балалар шығармашылығы орталығы салынатындығын айтқан."
Енді бүгін қазақ басшысы ғимараттың салтанатты ашылу рәсіміне қатысты.
"Қасым-Жомарт Тоқаев, Қазақстан Республикасының Президенті: - Бұл Қазақстан халқының тартуы."
Менің жеке тапсырмам бойынша аталған сыйлықты жекеменшік BI Group компаниясы бүкіл халықтың атынан шын жүректен ұсынып отыр.
Орталық елдеріміз арасындағы жан-жақты байланыстарды нығайтуға қызмет етеді деп ойлаймын.
Сіздерге табыс пен бақ-береке тілеймін.
Әзербайжанның осы қасиетті өлкесі қарыштап дами беретініне сенімдімін.
"Құрманғазы атындағы Балалар шығармашылығы орталығының ашылу салтанатында бауырлас елге осындай сый жасағаны үшін Президенті Ильхам Әлиев Қасым-Жомарт Тоқаевқа және барша Қазақстан халқына алғыс айтып, Әзербайжан халқы мұны ешқашан ұмытпайтындығын жеткізді.Жалпы бұл орталық 1,5 гектар аумақта орналасқан."
Екі қабатты ғимаратта 600 баланың бірнеше ауысыммен мектептен тыс білім алуына қажетті жағдай жасалған.
"Дәулет Жанәбілов, Құрманғазы атындағы балалар шығармашылығы орталығы жобасының жетекшісі: - Ғимарат 9 ай ішінде салынды."
Бұнда балалар мектептен тыс уақыт өткізе алатындай бар жағдай жасалған.
"Мұнда дәріс залы, шахмат, мүсін студиясы, хореография және спорт залдары, дыбыс жазу кабинеті, музыка және робототехника кабинеттері бар."
"Сондай-ақ орталықтың аумағында аббаттандырып, балалар алаңын салдық."
"Алтыбақан орнатып, киіз үй де құрып қойдық."
"Заманауи ортылықпен танысып болғаннан кейін Президент Қасым-Жомарт Тоқаев Орталық ұжымына Құрманғазы домбырасының көшірмесін, сондай-ақ білім ошағының тәрбиеленушілерін таситын автобусты сыйға тартты."
"Айта кету керек, Қарабақты жаңғыртуда қазақстандық компаниялар белсенді ат салысуда."
"Мәселен, мына жерде Физули қаласының орталық ауруханасы бой көтереді."
Ғимаратты қазақстандық компания тұрғызады.
Емдеу мекемесі 180 төсек-орынға есептелген.
Ғимараттың жалпы ауданы 34 мың шаршы метрден асады.
Бүгін Физулиге келген Қасым-Жомарт Тоқаев пен Ильхам Әлиев қаладағы орталық аурухана құрылысының жоспарымен танысты.
"Медициналық мекемеде стационарлық қызмет көрсететін кардиология, неврология, гинекология, гемодиализ, хирургия, және жұқпалы аурулар бөлімдерін ашу жоспарланып отыр."
"Риат Шони, Марат Диханбаев, Бахытбек Нұртаев және Алмас Омарғалиев"
Қазақстан мен Әзербайжан президенттері Физули қаласындағы орталық аурухананың құрылыс алаңын аралап көрді.
Қасым-Жомарт Тоқаев пен Ильхам Әлиев Физули қаласындағы орталық аурухана құрылысының жоспарымен танысты.
Келешекте бой көтеретін медициналық мекеме 180 төсек-орынға есептелген.
Ғимараттың жалпы ауданы 34 мың шаршы метрден асады.
"Ауруханада стационарлық қызмет көрсететін кардиология, неврология, гинекология, анестезиология-реанимация, гемодиализ, терапия, хирургия, травматология-ортопедия, босану және жұқпалы аурулар бөлімдерін, сондай-ақ офтальмология, педиатрия және ЛОР кафедраларын ашу жоспарланып отыр."
"Ал амбулаториялық режимде науқастарға кеңес беретін емхана бөлімі, балалар емханасы, рентген диагностикасы, функционалдық диагностика, физиотерапия және медициналық оңалту бөлімдері қызмет көрсетпек."
"Сонымен қатар клиникалық-диагностикалық зертхана, жедел жәрдем станциясы, гигиена және эпидемиология орталығы жұмыс істейді."
Нысанды қазақстандық құрылыс компаниялары коммерциялық негізде салады деп жоспарланып отыр.
Мемлекет басшысы Физулиде Құрманғазы атындағы Балалар шығармашылығы орталығының ашылу рәсіміне қатысты.
Бұл туралы Ақорданың баспасөз қызметі хабарлады.
"Мемлекет басшысы Қасым-Жомарт Тоқаев пен Әзербайжан Президенті  Ильхам Әлиев бұқаралық ақпарат құралдарының өкілдері үшін бірлескен мәлімдеме жасады, деп хабарлайды Ақорданың баспасөз қызметі."
"Президент Әзербайжанды Қазақстанның стратегиялық серіктесі ретінде атап өтіп, бауырлас мемлекетке жасаған сапарының мән-маңызына тоқталды."
"Мемлекет басшысы Қазақстан мен Әзербайжанның ықпалдастығы достыққа, сенімге, бір-бірінің мүддесін құрметтеуге және ескеруге негізделген мемлекетаралық қатынастың озық үлгісі саналатынын айтты."
"Қасым-Жомарт Тоқаевтың пікірінше, жоғары деңгейдегі байланыстардың бәрі екі ел арасындағы стратегиялық серіктестік пен одақтастық қатынастарды нығайту үшін өте пайдалы."
Президент Жоғары мемлекетаралық кеңестің алғашқы отырысында талқыланған мәселелердің маңыздылығына назар аударды.
Қасым-Жомарт Тоқаев мәдени-гуманитарлық ынтымақтастық мәселелеріне арнайы тоқталды.
Сондай-ақ Қазақстанның мәдениет күндерін жоғары деңгейде өткізгені үшін Әзербайжан тарапына ризашылығын білдірді.
Қазақстан Президенті көпжақты құрылымдар аясындағы ынтымақтастықты нығайту маңызды екенін айтты.
"Өз кезегінде Әзербайжан Президенті Ильхам Әлиев мемлекеттік сапармен келгені үшін Қасым-Жомарт Тоқаевқа алғыс айтып, келіссөздердің нәтижесіне көңілі толатынын жеткізді."
Қазақстан мен Әзербайжан президенттерінің келіссөзі нәтижесінде мынадай құжаттарға қол қойылды:
"Бакуге мемлекеттік сапармен келген Қасым-Жомарт Тоқаевты Әзербайжан Президенті Ильхам Әлиев «Загульба» резиденциясында қарсы алды, деп хабарлайды Ақорданың баспасөз қызметі."
Құрмет қарауылы ротасының бастығы президенттерге рапорт берді.
Қазақстан мен Әзербайжанның мемлекеттік әнұрандары шырқалғаннан кейін Қасым-Жомарт Тоқаев пен Ильхам Әлиев бір-біріне ресми делегация мүшелерін таныстырды.
Салтанатты рәсімнен соң президенттер шағын құрамда келіссөз жүргізді.
Қасым-Жомарт Тоқаев Ильхам Әлиевті Әзербайжан Президенті сайлауындағы айқын жеңісімен және биыл Бакуде СОР 29 саммитін өткізу мүмкіндігіне ие болуымен құттықтады.
"Президент  Қазақстан мен Әзербайжан ынтымақтастығының мазмұны байып, бірлескен ірі жобалармен толыға түскенін және қарқынды дамып келе жатқанын жоғары бағалады."
Өз кезегінде Әзербайжан Президенті Қазақстанмен арадағы бауырластық байланыстардың беки түскенін айтты.
"Келіссөз барысында тараптар сауда-экономикалық, көлік-транзиттік, энергетикалық, мәдени-гуманитарлық ынтымақтастық, сондай-ақ цифрландыру, азық-түлік қауіпсіздігі және жаңартылатын энергия көздері салаларындағы ықпалдастық мәселелерін талқылады."
Сонымен қатар екі ел экономикасының дамуына тың серпін беретін инвестициялық жобаларды іске асыру перспективасы қарастырылды.
Қасым-Жомарт Тоқаев Әзербайжан Президентінің «Загульба» резиденциясына барды.
Бұл туралы Ақорданың баспасөз қызметі хабарлады.
Резиденцияда Қазақстан Президентін салтанатты түрде қарсы алу рәсімі өтті.
Құрмет қарауылының бастығы екі ел басшыларына рапорт берді.
Қазақстан мен Әзербайжанның мемлекеттік әнұрандары шырқалғаннан кейін Қасым-Жомарт Тоқаев пен Ильхам Әлиев бір-біріне ресми делегация мүшелерін таныстырды.
Салтанатты рәсімнен кейін екі ел басшылары келіссөз залына өтті.
Қасым-Жомарт Тоқаев Асиф Али Зардариді Пәкістан Президенті лауазымына сайлануымен құттықтады.
Бұл туралы Ақорданың баспасөз қызметі хабарлады.
🇰🇿🇵🇰 Мемлекет басшысы Пәкістан Ислам Республикасының жаңадан сайланған Президенті Асиф Али Зардариге құттықтау жеделхатын жолдады.
"Президент Қасым-Жомарт Тоқаев Асиф Али Зардаридің бастамаларына табыс, ал Пәкістан халқына бақ-береке тіледі."
Президент Қасым-Жомарт Тоқаев Әзербайжан Республикасына мемлекеттік сапармен барды.
Мемлекет басшысының борты Гейдар Әлиев атындағы халықаралық әуежайға қонды.
Мұнда қазақ басшысын Әзербайжан Премьер-министрінің бірінші орынбасары Ягуб Эюбов пен Сыртқы істер министрінің орынбасары Самир Шарифов қарсы алды.
Мемлекет басшысы Қасым-Жомарт Тоқаев жұртты Рамазан айының басталуымен құттықтады.
«Халқымыз үшін Қасиетті оразаның мән-маңызы айрықша.
"Бұл қоғамда имандылық, адалдық, жанашырлық, мейірімділік сияқты мызғымас құндылықтарға барынша мән берілетін кезең."
"Бүкіл мұсылман қауымының ынтымағы артып, бір-біріне бауырмалдығы айқын көрінетін мезгіл."
"Ораза айы рухани тазаруға, мұқтаж жандарға көмек қолын созып, қайырымдылық жасауға үндейді."
Сол арқылы барша адамзаттың береке-бірлігі нығая түсуіне ықпал етеді.
"Дін мен дәстүр сабақтастығын берік ұстанатын ел татулығын, тұрақтылығы мен тыныштығын сақтап, кез келген сын-қатерден сүрінбей өте алады."
"Мен Қазақстан халқының әрдайым рухани үндестікте өмір сүріп, болашаққа нық қадам басатынына сенемін."
Ораза қабыл болсын!» делінген Президент құттықтауында.
"Президент Қасым-Жомарт Тоқаев 11-12 наурыз күндері Әзербайжан Республикасына мемлекеттік сапармен барады, деп хабарлайды Ақорданың баспасөз қызметі."
"Сапар аясында Мемлекет басшысы Әзербайжан Президенті Ильхам Әлиевпен келіссөз жүргізіп, Қазақстан мен Әзербайжанның Жоғары мемлекетаралық кеңесінің алғашқы отырысына қатысады."
Мемлекет басшысы Қасым-Жомарт Тоқаевтың Халықаралық әйелдер күнімен құттықтауы 2024 жылғы 08 наурыз Қымбатты ханымдар!
Сіздерді Халықаралық әйелдер күнімен шын жүректен құттықтаймын!
"Сұлулық пен үйлесімді айшықтайтын шуақты көктем мерекесінде біз барша асыл жандарға ерекше құрмет көрсетіп, ықылас-ілтипат білдіреміз."
"Сіздер түрлі салада жемісті еңбек етіп, елімізді өркендетуге белсенді атсалысып келесіздер."
"Кез келген шаруаға жауапкершілікпен қарап, әрбір істің берекесін арттыруға ұйытқы болып жүрсіздер."
"Ардақты аналар бүкіл саналы ғұмырын баласының болашағына арнап, өскелең ұрпаққа тәлім-тәрбие беріп отыр."
Осы мәртебелі миссиясын кәсіби қызметімен және қоғамға пайдалы жұмыстармен бірге атқарып жүрген арулар да аз емес.
"Әйелдерге жан-жақты жағдай жасау, олардың құқығын қорғау және отбасы институтын нығайту – мемлекеттік саясаттың негізгі басымдығы."
Еліміздің қыз-келіншектері жасампаздық қасиетімен қоғамның құндылықтар жүйесін жаңартуға және Әділетті Қазақстанды құруға өлшеусіз үлес қоса береді деп сенемін.
Көктем мерекесі көңілдеріңізге шаттық сыйласын!
Баршаңызға бақ-береке және толағай табыс тілеймін!
Президент Халықаралық әйелдер күніне арналған мерекелік шараға қатысты.
Бұл туралы Ақорданың баспасөз қызметі хабарлады.
"Президент салтанатты жиынға қатысқан әйелдер қауымын мерекемен құттықтап, сөз сөйледі."
"Мемлекет басшысы елдіктің жүгін ер-азаматтармен қатар көтеріп, адал еңбек етіп жүрген әйелдер қауымына алғыс айтты."
Сондай-ақ мемлекет тарапынан оларға әрдайым қолдау көрсетілетінін жеткізді.
Салтанатты жиында Мемлекет басшысы «Ару-Ана» үздік әйелдер жобасы байқауының жеңімпаздарын марапаттады.
"Бұл жолы марапат түрлі салада әлеуметтік маңызы бар жобаларды жүзеге асырып, азаматтық қоғамның дамуына елеулі үлес қосып жүрген қыз-келіншектерге алты номинация бойынша табысталды."
«Ару-Ана» байқауының жеңімпаздары: 1.
«Ауыл әйелдерін дамытуға арналған үздік жоба» номинациясы бойынша – Елшібаева Бақытгүл Қазезбайқызы;2.
«Ғылым саласындағы үздік жоба» номинациясы бойынша – Шакуликова Гүлзада Тәңірбергенқызы;3.
«Азаматтық сана-сезімді дамыту бағытындағы үздік жоба» номинациясы бойынша – Ахмеджанова Әлия Серікболқызы;4.
«Ұлттық мәдени мұраны насихаттау бағытындағы үздік жоба» номинациясы бойынша – Михалёва Анастасия Анатольевна;5.
«Агробизнес саласындағы үздік жоба» номинациясы бойынша – Арқашбаева Ботагөз Махамбетқалиқызы;6.
«Креативті индустрия саласындағы үздік жоба» номинациясы бойынша – Еділбекова Мәдина Еділбекқызы.
Салтанатты жиыннан кейін Мемлекет басшысы Қасым-Жомарт Тоқаев 8 наурыз – Халықаралық әйелдер күніне арналған «Әйелмен әлем әдемі» атты мерекелік концертті тамашалады.
"Мемлекет басшысы Сауд Арабиясы Корольдігінің Энергетика министрі Абдулазиз бен Салман Әл Саудты қабылдады, деп хабарлайды Ақорданың баспасөз қызметі."
Кездесу барысында Қазақстан мен Сауд Арабиясы арасындағы энергетикалық және инвестициялық ынтымақтастықты дамыту перспективалары талқыланды.
"Қасым-Жомарт Тоқаев қазақ-сауд қатынастарының бұрын-соңды болмаған деңгейге жеткенін атап өтіп, Сауд Арабиясының Тақ мұрагері, Премьер-министрі Мұхаммед бен Салман Әл Саудпен арадағы уағдаластықтар барлық секторда екіжақты ынтымақтастыққа тың серпін бергенін еске салды."
– Сіздің сапарыңызды екі мемлекет арасындағы достық пен тығыз байланыстардың айқын көрінісі ретінде қарастырамыз.
Мен сіздің ғажайып еліңізге жасаған сапардан естен кетпес әсер алдым.
"Сапар, шын мәнінде, табысты болды."
Біз көптеген мәселе бойынша әсіресе энергетика секілді маңызды салада ынтымақтастық орнату туралы уағдаластықтарға қол жеткіздік.
Екіжақты қарым-қатынастың болашағы жарқын болатынына сенімдімін.
Өзара ынтымақтастығымыз стратегиялық сипатқа ие.
"Осы мүмкіндікті пайдалана отырып, Жоғары Мәртебелі Мұхаммед бен Салманға ізгі тілегімді жолдағым келеді, – деді Мемлекет басшысы."
Өз кезегінде Абдулазиз бен Салман Әл Сауд құрмет көрсеткені үшін Қасым-Жомарт Тоқаевқа алғыс айтты.
– Біз Қазақстанмен арадағы тарихи тамыры терең қарым-қатынасты жоғары бағалаймыз.
"Қазақстан тәуелсіздігін алған кезде Сауд Арабиясы көмек қолын созған алғашқы елдердің бірі болды, – деді министр."
"Бұдан бөлек, кездесуге қатысқан Саудияның ACWA Power компаниясы директорлар кеңесінің төрағасы Мұхаммед Абунайян Жетісу облысында қуаты 1 ГВт болатын жел электр станциясын салу жөніндегі бірлескен инвестициялық жобаның перспективалары, сондай-ақ Қазақстанмен «жасыл» энергетика саласындағы өзара ықпалдастық жоспары жайында айтты."
Кездесу соңында Қазақстан Республикасының Үкіметі мен Сауд Арабиясы Корольдігінің Үкіметі арасында жел электр станциясын салу жөніндегі бірлескен жобаны іске асыру туралы келісімге қол қойылды.
"Биыл Сенатта Бюджет, Құрылыс, Су, Салық және Цифрлық кодекстерін, сондай-ақ «Мемлекеттік сатып алу», «Масс-медиа туралы» және «Жылу энергетикасы» жайлы заң жобаларын қарау жоспарланып отыр."
Бүгін Президент қабылдауында болған Жоғары Палата спикері Мәулен Әшімбаев айтты.
"Сенат төрағасының сөзінше, қазір әйелдердің құқығы мен балалардың қауіпсіздігін қамтамасыз ету, денсаулық сақтау, ғылым және білім мәселелеріне қатысты заңдар депутаттардың қарауында жатыр."
Ал сенаторлар болса түрлі саланы қамтитын 10 заң жобасын Мәжілістің талқысына ұсынған.
Тағы кездесуде Мәулен Әшімбаев биыл еліміздегі мәслихат институтының құрылғанына 30 жыл толуына орай сәуір айында халықаралық конференция өткізу жоспарланып отырғанын жеткізді.
Мемлекет басшысы Қасым-Жомарт Тоқаев Ресей Президенті Владимир Путинмен телефон арқылы сөйлесті.
Әңгімелесу барысында мемлекеттер басшылары стратегиялық серіктестік пен одақтастық рухындағы екіжақты әрі көпжоспарлы ынтымақтастықтың қарқынды дамып келе жатқанына назар аударды.
Тараптар Ресей Президентінің былтыр қараша айында Астанаға жасаған ресми сапары және Қасым-Жомарт Тоқаевтың жуырда Қазан қаласына жұмыс сапары аясында қол жеткізілген уағдаластықтардың жүзеге асырылу барысын талқылады.
"Сонымен қатар энергетика, транзит және логистика салаларындағы бірлескен жобаларды тиімді түрде ілгерілету маңызды екені атап өтілді."
Мемлекеттер басшылары халықаралық күн тәртібіндегі өзекті мәселелер жөнінде пікір алмасты.
"Мемлекет басшысы Премьер-Министр Олжас Бектеновті қабылдады, деп хабарлайды Ақорданың баспасөз қызметі."
"Премьер-министр: -  еліміздің қазіргі әлеуметтік-экономикалық жағдайы және экономиканың өсімін қамтамасыз ету жоспары туралы баяндады; - отандық тауар өндірушілерді қолдауды күшейту үшін қабылданып жатқан шаралар жайында мәлімет берді: - қазақстандық өнімдердің үлесін арттыру мақсатында мемлекеттік органдардың, жер қойнауын пайдаланушылар мен квазимемлекеттік сектордың сатып алу рәсімдерін жетілдіру жұмыстары басталған; - Мемлекет басшысының тапсырмасы бойынша өнеркәсіптің перспективті салаларын қарқынды түрде дамытуға ерекше назар аударылып жатқанын жеткізді."
- заңсыз иемденілген активтерді мемлекетке қайтару мәселелері жөніндегі комиссияның жұмысы туралы айтты.
- Қасым-Жомарт Тоқаев елімізді әлеуметтік-экономикалық тұрғыдан одан әрі дамыту жөнінде бірқатар тапсырма берді.
Мемлекет басшысы Қасым-Жомарт Тоқаевтың Алғыс айту күнімен құттықтауы Құрметті отандастар!
Сіздерді Алғыс айту күнімен құттықтаймын!
Бұл – береке-бірлігімізді бекемдей түсетін мереке.
"Осы күні еліміздің азаматтары бір-біріне ерекше ілтипат көрсетіп, ризашылығын білдіреді."
"Сондай-ақ татулық, ынтымақ, достық сынды қастерлі құндылықтар жан-жақты дәріптеледі."
Мұның бәрі ұлтты ұйыстырудың ұтымды жолы екені сөзсіз.
"Халқымыздың уақыт сынынан өткен жанашырлық, қамқорлық, мейірімділік сияқты асыл қасиеттері, әсіресе қиын-қыстау кездерде айқын көрінеді."
"Бүгінде мемлекетімізде ауқымды өзгерістер болып, Әділетті Қазақстанды құру жолында нақты қадамдар жасалып жатыр."
"Осындай сындарлы сәтте елдік мүддені бәрінен биік қойып, ырыс-ынтымағымызды сақтау өте маңызды."
Біз озық ойлы ұлт ретінде көздеген барлық биік мақсаттарға қол жеткізетінімізге кәміл сенемін.
"Осы орайда тынымсыз тер төгіп, Қазақстанды көркейтуге өз үлесін қосып жүрген азаматтарға алғыс айтамын."
Баршаңызға бақ-береке және мол игілік тілеймін!
"Еліміз аман, жұртымыз тыныш болсын!"
Ақорданың баспасөз қызметі.
Кездесуде Мемлекет басшысы Ұлттық олимпиада комитетінің алдағы жұмысының басым бағыттарына назар аударды.
"Қазақстан Президенті, ең алдымен, Халықаралық олимпиада комитеті аясындағы сенімді және тиімді қарым-қатынасты нығайту маңызды екенін айтты."
Қасым-Жомарт Тоқаев ұлттық құрамалардағы спортшылардың алдағы XXXIII жазғы Олимпиада ойындарына даярлығына қатысты зор жауапкершілік жүктелетінін атап өтті.
Сонымен қатар лицензиялар санын көбейту және Париж Олимпиадасында елеулі нәтижеге қол жеткізу үшін тиімді жүйе құру маңызды міндет екеніне тоқталды.
"Мемлекет басшысының айтуынша, өз әлеуетін таныту үшін спортшыларға барынша қолайлы жағдай жасап, отандық спорттың өркендеуіне кері әсер ететін жағымсыз құбылыстарды жою қажет."
Сондай-ақ ұлттық құрамаға спортшыларды іріктеу әділ жүргізілуі керек.
Кездесу соңында Қасым-Жомарт Тоқаев Геннадий Головкиннің кәсібилігі мен мол тәжірибесі еліміздегі олимпиадалық спорт түрлерін дамытудың өзекті мәселелерін тиімді шешуге ықпал ететініне сенім білдірді.
Президентке Сыбайлас жемқорлыққа қарсы қызметтің былтыр атқарған жұмысының нәтижелері жөнінде есеп берілді.
"Қасым-Жомарт Тоқаевқа өткен жылы жемқорлыққа қатысты 1692 қылмыс тіркеліп, 1324 адам әшкереленгені баяндалды."
Оның 161-і түрлі деңгейдегі басшылар.
1221 іс сотқа жіберілді.
"Агенттік төрағасының айтуынша, 2022 жылдан бері мемлекетке және квазимемлекеттік сектор субъектілеріне 1,02 триллион теңге (2,2 млрд АҚШ долларынан астам) көлемінде мүліктік активтер мен қаражат қайтарылған."
Мемлекет басшысына бірқатар қылмыстық істі тергеу барысы туралы мәлімет берілді.
"Атап айтқанда, «ӨКМ» операторы» ЖШС-не қатысты аяқталған қылмыстық істер бойынша Қостанай және Қарағанды облыстарындағы жалпы құны шамамен 20 миллиард теңге болатын 2 зауыт мемлекет меншігіне өтті."
"Қ.Сатыбалдыұлына қатысты сотқа дейінгі тергеу амалдары аясында биыл ақпан айында бюджетке тағы да шамамен 82,6 миллиард теңге (185 млн АҚШ доллары) түсті."
Бұдан бөлек Ақмола облысының Қосшы қаласындағы 942 гектар жер учаскесі мемлекетке қайтарылды.
Оның нарықтық құны 13 миллиард теңгеден асады.
"Сонымен қатар Президентке мемлекеттік сатып алу порталына мониторинг жүргізу барысында 41,3 миллиард теңге көлеміндегі бюджет қаражатының мақсатсыз жұмсалуына жол берілмегені жайында айтылды."
"Атап айтқанда, Сыбайлас жемқорлыққа қарсы қызмет мамандандырылған ХҚКО-ларда автокөліктерді тіркеу кезіндегі қулық жасау жолдарын анықтады."
Мемлекеттік баж салығы мен автомобильдерді тіркеуден түскен төлемдердің басым бөлігі ақпараттық жүйелердің жұмысындағы олқылықтарға байланысты бюджетке түспеген.
"Агенттіктің ұсыныстары бойынша кемшіліктер жойылғаннан кейін 2023 жылы бюджетке түскен түсімдер (2022 жылмен салыстырғанда) 9 есе ұлғайып, 91,4 миллиард теңгені құрады."
Осы ретте екі жылда да тіркелген автокөліктердің саны бірдей болған.
"Асхат Жұмағали спортты қаржыландыру саласындағы сыбайлас жемқорлық тәуекелдеріне сыртқы талдау жүргізіліп жатқанын, тексеру барысында бюджет қаражатының тиімсіз бөлінуіне, соның ішінде сыбайлас жемқорлық сын-қатерлеріне байланысты әрекеттер анықталғанын айтты."
Тек осы жылдың өзінде Агенттік аталған саладағы жымқыру фактілері бойынша 18 қылмыстық істі тіркеген.
Бұдан бөлек «СК «Фармация» ЖШС қызметін талдау жұмыстары аяқталды.
Мұнда да медициналық препараттар мен жабдықтарды сатып алуға қатысты айтарлықтай жемқорлық тәуекелдері анықталды.
Әлеуметтік маңызы бар проблемалы объектілердің құрылыс барысын қадағалау нәтижесінде бүкіл ел бойынша 32 ғимарат пен нысан салынды.
"«Сыбайлас жемқорлыққа қарсы волонтерлік» жобасы аясында сомасы 2 миллиард теңгеден асатын тауарлар мен қызметтердің бағасын көтеру тәуекелдеріне жол берілмеді, 10 мыңға жуық азаматқа тегін құқықтық көмек көрсетілді."
Ұлттық банктің «Цифрлық теңге» жобасы арқылы «ақшаны бояу» тетігін енгізу мәселесі пысықталды.
Қазіргі уақытта Цифрлық теңге пилоттық режимде Алматы қаласындағы мектептердің бірінде іске асырылып жатыр.
"Қабылданған кешенді шаралардың нәтижесінде Қазақстан 2023 жылдың қорытындысы бойынша Transparency International (Сыбайлас жемқорлықты қабылдау индексі) рейтингінде 8 позицияға көтеріліп, 180 елдің арасында 93-орынға тұрақтады."
Кездесу соңында Қасым-Жомарт Тоқаев сыбайлас жемқорлыққа қарсы іс-қимылдарды және алдын алу шараларын күшейтуге бағытталған жүйелі жұмыстарды жалғастыру жөнінде бірқатар нақты тапсырма берді.
Сиань қаласының құрғақ портындағы Қазақстан терминалы өз жұмысын бастады.
Мемлекет басшысы Қасым-Жомарт Тоқаев бүгін қос елдің бірлескен жобасын телекөпір арқылы іске қосты.
Оның ашылу рәсімінде Президент саудаға серпіліс беретін бастама екі мемлекеттің бірлігін күшейтетініне сенім білдірді.
- Көлік-логистика орталығының ашылуы Қазақстан мен Қытай үшін өте маңызды оқиға.
Бұл екі елдің стратегиялық серіктестігін нығайта түсетін бастама.
Бірлескен орталықты іске қосайық.
Бастаңыздар.
Жобаның маңызына тоқталсақ.
Қытай мен Еуропа Одағы арасына қатынайтын контейнерлік пойыздардың 40 процентіне жуығы дәл осы жерден жөнелтіледі.
Ал қазақстандық терминалдың қуаты жылына 70 мың жиырма футтық эквивалентке жуықтайды.
"Сол арқылы енді ел экспорттаушылары үшін жаңа нарықтар ашылып, жүктерді жеткізу мерзімі едәуір қысқармақ."
Сондай-ақ бұл бастама Қазақстанның Еуразиядағы сенімді транзиттік хаб ретіндегі позициясын нығайтуға мүмкіндік береді.
"Президент Қасым-Жомарт Тоқаев «Қазақстан темір жолы» Ұлттық компаниясының инновациялық бастамаларыментанысқаннан кейін, теміржол саласының ардагерлерімен жүздесті."
"Олардың қатарында Қалтай Сәмбетов, Борис Есенаманов, Марат Хамзин, Болатбек Дүйсемәлиев, Қуаныш Котырев, Ескендір Рахметжанов, Оразғали Ахметбаев сияқты құрметті теміржолшылар болды."
Мемлекет басшысы аталған салада ұзақ жыл еңбек еткен тәжірибелі мамандармен теміржолдың даму перспективасы жөнінде пікір алмасты.
Өз кезегінде ардагерлер теміржол саласында кадр мәселесі көп нәрсені шешетінін айтты.
"Олардың пікірінше, темірдей тәртіп, еңбекқорлық, берілген тапсырманы бұлжытпай орындайтын кәсібиліктің арқасында теміржолшылар өздеріне жүктелген міндетті орындап келе жатыр."
"Сонымен қатар олар көлік саласы ел экономикасында жетекші рөл атқаратынын атап өтіп, соңғы жылдары жүк тасымалының көлемі ұлғая түскенін, арнайы Көлік министрлігін құру нәтижесінде саланы дамытуға ерекше көңіл бөлініп жатқанын жеткізді."
"Ардагерлер биыл негізі қаланғанына 120 жыл толған, ел экономикасының күретамыры саналатын теміржол тоқтаусыз жүре берсін деген тілекпен Мемлекет басшысына шойынжол қызметкерінің қолшамын тарту етті."
Жиын барысында Президент Қасым-Жомарт Тоқаев Сиань қаласындағы көлік-логистика орталығының ашылу рәсіміне телекөпір арқылы қатысты.
"Мемлекет басшысы аталған сала мен жалпы Қазақстан-Қытай қатынастары үшін көлік-логистика орталығын ашудың маңызды екенін атап өтіп, нысанды іске қосты."
"Бұған дейін Қасым-Жомарт Тоқаев пен Си Цзиньпин Қытайдың Шэньси қаласын Қазақстанмен, Орталық Азиямен және одан әрі Еуропамен байланыстыратын Сиань құрғақ портында логистика орталығын салу жөнінде уағдаласқан болатын."
Сиань – Қытайдың тораптық транзиттік орталығы және ең ірі құрғақ порт орналасқан қаласы.
ҚХР мен Еуропа Одағы арасына қатынайтын контейнерлік пойыздардың 40 пайызына жуығы осы жерден жөнелтіледі.
"Сиань қаласындағы құрғақ портта орналасқан Қазақстан терминалының жобалық қуаты – жылына 66,5 мың ЖФЭ (жиырма футтық эквивалент)."
"Терминал еліміздің экспорттаушылары үшін жаңа өткізу нарықтарына жол ашады, жүктерді жеткізу мерзімін едәуір қысқартады және Қазақстанның Еуразиядағы сенімді транзиттік хаб ретіндегі позициясын нығайтуға мүмкіндік береді."
Содан кейін Мемлекет басшысы «ҚТЖ» ҰК» акционерлік қоғамы мен Қытайдың Huawei компаниясы бірлесіп құрған жаңа Инновациялық орталықты ашты.
"«ҚТЖ» ҰК» АҚ басқарма төрағасы Нұрлан Сауранбаевтың айтуынша, аталған орталық «Ақылды темір жол» жобасын жүзеге асыру мақсатында құрылған."
Мемлекет басшысына теміржол көлігі жұмысының тиімділігін арттыруға бағытталған цифрлық шешімдер таныстырылды.
Жобалар IT және телекоммуникация салаларындағы әлемнің жетекші компанияларын тарта отырып іске асырылуда.
"Бүгінде Қазақстан теміржолы PSA компаниясымен бірлесіп, Транскаспий бағытында тұтас цифрлық дәліз әзірлеп, іске қосты."
"Жүйе уақытты үнемдейді және тасымалдау процесін барынша ашық, ал Қазақстанды сауда ағындары үшін тартымды етеді."
Wabtec компаниясының локомотивтерін тиімді пайдалану жөніндегі пилоттық жобасы жүзеге асырылып жатыр.
"Бұлтты шешімдерді, Big Data, Интернет заттар (IoT) және жасанды интеллектіні (AI) пайдалана отырып, «Қазақстан теміржолының» инфрақұрылымы мен қызметтерін жаңғырту жұмыстары жүргізілуде."
Президент Көлік-логистика және Инновация орталықтарын ашу маңызды екенін атап өтті.
Президент Қазақстанды Еуразияның негізгі транзит хабына айналдыру мақсатында қабылданып жатқан кешенді шараларды оң бағалады.
Бұл ретте Мемлекет басшысы шын мәнінде бәсекеге қабілетті болу үшін заман талабына сай инновациялық шешімдер қабылдаған жөн деп санайды.
Мемлекет басшысы аталған міндетті жүзеге асыруға отандық компанияларды тарту қажет екенін айтты.
Кездесу соңында Қасым-Жомарт Тоқаев бірлескен жобаларға атсалысып жатқан шетелдік компанияларға алғыс білдірді.
"Сонымен қатар Инновациялық орталықта Huawei Technologies Kazakhstan компаниясының бас директоры Чжао Сюй, Lianyungang Port Group компаниясы директорлар кеңесінің төрағасы Ян Лонг, Global DTC компаниясының бас директоры Уи Тан Йонг, Wabtec корпорациясының ТМД, Еуропа, Таяу Шығыс және Африка бойынша аға вице-президенті Байхан Гохан, «Alan TECH» ЖШС-нің директоры Бауыржан Айтілеу сөз сөйледі."
"Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің кезекті отырысы өтті, деп хабарлайды Ақорданың баспасөз қызметі."
Жиын барысында Ұлттық қауіпсіздік стратегиясын жүзеге асыруға бағытталған негізгі әдіс-тәсілдерді жандандыру мәселелері қарастырылды.
Мемлекет басшысы әлемде қалыптасқан күрделі геосаяси ахуал жағдайында талқыланып отырған проблематика Қазақстанның экономикалық және әскери әлеуетін нығайту тұрғысынан зор мәнге ие екенін атап өтті.
"Бұдан бөлек, Премьер-Министрдің орынбасары – Ұлттық экономика министрі Нұрлан Байбазаров баяндама жасады."
Сонымен қатар бірқатар салалық мемлекеттік органның басшылары мәлімет берді.
"Қасым-Жомарт Тоқаев ұлттық қауіпсіздікке қауіп төндіретін негізгі сын-қатерлерге объективті талдау жасап, олардың алдын алу шараларын әзірлеу қажеттігін айтты."
Президент азаматтардың және тұтас мемлекеттің қауіпсіздігі Үкімет пен барлық ведомство қызметінің басым бағыты ретінде әрдайым ерекше назарда болуға тиіс екенін атап өтті.
Қауіпсіздік Кеңесі отырысының қорытындысы бойынша ұлттық мүддені қорғау және ұлттық қауіпсіздікке төнетін қатерлерді басқару жүйесінің тиімділігін арттыруға бағытталған бірқатар шешім қабылданды.
Мемлекет басшысы бүгін Шығыс Қазақстан облысына жұмыс сапарымен барды.
Өскемен өндірісі қайнаған аймақ.
Экономиканың барлық саласында ілгерілеушілік байқалады.
Мәдени-спорт бағытында да атқарылып жатқан жұмыстар аз емес.
Ендігі міндет жетістіктерді еселеу.
Сапар аясында Президент өңірдегі бірқатар өнеркәсіп және әлеуметтік нысанды аралап көрді.
Олардың қатарында теңдессіз титан-магний комбинаты мен ТМД-ғы алдыңғы қатарлы онкологиялық орталық та бар.
"Берік Дүйсенбай, тілші: - Қала аспанын торлаған қою қара түтін шаһардың тұрмыс-тіршілігінен хабар беріп тұрғандай."
Өңірдегі металлургиялық өнеркәсіп ошақтарының дені осында.
Тиісінше тұрғындар үшін үлкен проблема бар.
Экология.
Мемлекет басшысы әуежайдан кейін аттың басын бірден көпбейінді онкология және хирургия орталығына бұрды.
Аймақта онкологиялық аурулар деңгейі республикалық орташа көрсеткіштен жоғары.
Қазір іргесі 1947 жылы қаланған онколгиялық орталықтың жұмысына ерекше мән беріледі.
Мұнда заманауи медициналық қондырғылардың көмегімен қатерлі ісікті ерте анықтауға болады.
Обырды сәулемен алып тастау технологиясы жолға қойылған.
"Гүлмира Сағидуллина, облыстық көп салалы онкология және хирургия орталығының директоры: - Орталықта онкологиялық ауруларды емдеудің барлық түрлері бар."
"Ол хирургия, химия терапия және сәулелік емдеу және оңалту."
Ем-дом іздеп шетелге барудың қажеті жоқ.
"7-8 жыл бұрын тұрғындар басқа елге ем алуға баратын, қазір бұл көрсеткіш азайды."
"Басқа облыстардан, тіпті Ресей, Украина, Монғолия және Өзбекстаннан келіп ем алып жатқан пациенттер бар."
Мемлекет басшысы жоғары дәлдікпен диагностика жасайтын және онкологиялық ауруларды емдеуге мүмкіндік беретін заманауи медициналық құрылғылардың жұмысын көрді.
"Олардың арасында магнитті-резонансты томография, Elekta Versa HD желілік үдеткіші соңғы үлгідегі апарраттар бар."
"Орталық радиологиялық суреттерді сақтауға, тез анықтап нақты уақыт режимінде зерттеуге арналған архивтеу жүйесімен де жабдықталған."
"Берік Дүйсенбай, тілші: - Сызықтық үдеткіш аппараты."
"Бұл Қазақстанда ең алғашқылардың бірі болып орнатылған, ең соңғы үлгідегі замануи қондырғы."
"Сызықтық үдеткіш дегеніміз не, ол қарапайым тілмен айтқан кезде онкологиялық ауруларды емдеудің тәсілі."
Яғни сәулемен қашықтан емдеу.
Оның мәні адам ағзасындағы жасушаларды зақымдамай сәулені ісікке дәл бағыттаумен байланысты.
Мекеме айына 3700-ден астам адам қабылдайды.
"39 маман Италия, Израиль және Ұлыбританияның алдыңғы қатарлы емханаларында арнайы курстардан өткен."
Онкологиялық орталықтан кейін Президент Титан-магний комбинатына барды.
Өндіріс ошағы титан мақтасы мен құймаларын шығарыды.
"Қасым-Жомарт Тоқаев, Қазақстан Республикасының Президенті: – Здраствуйте, как вашие дела?"
– Хорошо.
– Я посмотрел предприятие.
По моим параметрам передовое.
– Аманшылық тілеймін.
Өте жақсы кәсіпорын.
Қарасам озық технологиялар екен.
"Сондықтан Қазақстан үшін, еліміз үшін осындай кәсіпорын өте қажет."
"- Құрметті президент мырза, біздің өндірісімізге келгеніңізге өте қуаныштымыз."
Менің атым Дәурен Жолдасов.
Мен бірінші цехта жұмыс істеймін.
Орналасқаныма 12 жыл болды.
Жұмысым өзіме ұнайды.
Жас мамандарды тәрбиелеп жатырмыз.
"Қазақ титаны дүниежүзілік нарықта 14 пайыз, аэроғарыш саласының 20 пайыз үлесін иеленіп отыр."
Ұшақтардың жапсырма бекіткіштері де осында жасалады.
"Кәсіпорын өнімдері АҚШ, Ұлыбритания, Франция, Қытай, Оңтүстік Корея және Үндістанға тасымалданады."
Қасым-Жомарт Тоқаев өңірдегі элиталық тұқым шаруашылығының қызметімен де танысты.
"Мұнда ғылыми-зерттеу жұмыстарының нәтижесінде сұрыпталған күнбағыстың жаңа будандары, соя мен бидай сорттары таныстырылды."
Кәсіпорын дайындайтын тұқымдарға отандық шаруалар қызығушылық танытып отыр.
Бұдан бөлек Ресейдің 7 өлкесіне экспортталады.
Майлы дақылдардың тәжірбиелік шаруашылығында 400 адам еңбек етеді.
Тауарлы сүт фермасында 75 жұмыскер бар.
"Мал басы 2 мың тоғыз жүзге жуық, сауын сирылары бір мың бастан асады."
Әр сиыр жылына 12 мың 700 литрдей сүт береді.
Ал ет бағыты бойынша бір  жылда 1900 тонна өнім алынып отыр.
Шаруашылыққа соңғы он жылда 13 млрд тг инвестиция тартылған.
"Президент кәсіпорынның жетістігін оң бағалап, тәжірибені басқа өңірлерге тарату қажеттігін айтты."
"Қасым-Жомарт Тоқаев, Қазақстан Республикасының Президенті: – Я слылшал о вашей деятельности, о вашей работе."
О вас в принципе.
Положительно оцениваю.
Сондай-ақ мемлекет басшысына Д.Серікбаев атындағы Шығыс Қазақстан техникалық университетімен бірлесіп ашылған оқу кабинеті таныстырылды.
"Мұнда жұмысшылар өндірістен қол үзбей, агроменеджменттің қыр-cырын меңгереді."
Кәсіпорын өсімдіктерді қорғайтын заттар өндіру бойынша швейцариялық Syngenta компаниясымен және ауыл шаруашылығы техникасын шығарушы америкалық John Deere компаниясымен де осындай ынтымақтастықты жолға қойып жатыр.
Өскемендегі бірегей нысандардың бірі Шығыс Қазақстан мемлекеттік техникалық университеті жанынан ашылған Лу Бань шеберханасы.
"Орталық жұмысы заманауи конструкциялық материалдарды енгізуге, автокөлікті басқару қауіпсіздігін арттыруға және көлікте жасанды интеллектті пайдалануға бағытталған."
"– Бұл смартжүйеде жол қозғалысын ұйымдастырушылардың элементтері бой көрсетеді, сонымен бірге смарт автокөліктер қозғалыс жасайды."
"Және олар жолдың инфрақұрылымен, және өздері өзара байланысқа түседі."
"Бұның көмегімен студенттер жол көлік оқиғаларынының алдын алу шараларын зерттейді  және көліктің ағынын реттеу туралы есептер шығарып, сол туралы практикалық сабақтар өтеді."
"Сәуле Рахметулина, Д.Серікбаев атындағы Шығыс Қазақстан техникалық университетінің ректоры: – Лубань шеберхана дегеніміз ол халықаралық үлкен жоба."
20-дан астам мемлекеттерде осындай Лубань Шеберханасы ашылған.
Бағыты бұл электрокөлік және жасанды интеллект арқылы электро көліктердің бағытын басқару.
Қытай кәсіпорындары қазіргі таңда осы бағытта лидер болып есептеледі.
"Олар қазір егер нарықты алсақ, 50 пайыздан көбін, электромобильдердің көбін қытай компаниядары ашады."
Айта кетейік бұл орталықты құруға Президенттің Орталық Азия Қытай саммиті шеңберінде Қытай еліне жасаған сапары аясында келісім жасалған болатын.
Ал шеберхананың өзі былтыр желтоқсан айында ашылды.
Мемлекет басшысы Ольга Рыпакова атындағы жеңіл атлетика орталығы мен оның базасында ашылған олимпиадалық резерв мектебін аралап көрді.
Қазақстанның жеңіл атлетикадан барлық қысқы чемпионаттары осы жерде өткізіліп келеді.
Бүгінде орталықта 700-ден астам бала жаттығады.
Былтыр олар 281 медаль жеңіп алған.
"Соңғы 9 жылдан бері Рыпакова атындағы турнир өткізіліп келеді, оған World Athletics Continental Tour деңгейі берілген."
"Жетістіктер бар, енді оны еселеу қажет."
"Ол үшін Ольга Рыпакова жүлде қорын арттырып, манеж жабындысын жаңарту қажеттігін айтты."
Жас спортшылар да өз армандарымен бөлісті.
"Аружан Рамазанова, оқушы: - Аты-жөнім Рамазанова Аружан."
Оралхан Бөкей атындағы мектеп лицейінің  сынып оқушысымын.
"Жеңіл атлетикамен 6 жылдан бері айналысып, қалалық, облыстық, республикалық жарыстарының жүлдегерімін."
"Болашақта білікті дәрігер болғым келеді және де Ольга апайымыз сияқты отанымның көк байрағын желбіретіп, ел абыройын халықаралық деңгейге көтергім келеді."
– Арманың орындалсын.
– Рахмет.
Өскемен өндірісі өркендеген аймақ.
"Медицина, мәдениет пен спортта да бағындырған белес аз емес."
Мемлекет басшысы аралаған нысандардың жұмысына оң баға берді.
"Аталған кәсіпорын-мекемелер тек Шығыс Қазақстан өңірінің ғана емес, бүкіл елдің дамуына серпін беретін алдыңғы қатарлы нысандар."
"Берік Дүйсенбай, Айдос Меделбеков, Айдос Ентебеков"
"Қасым-Жомарт Тоқаев Д.Серікбаев атындағы Шығыс Қазақстан техникалық университетіне барып, жоғары оқу орнының қызметімен танысты және оның базасында құрылған «Лу Бань шеберханасы» оқу орталығын аралап көрді."
Президентке білім ошағының ғылыми-инновациялық экожүйесі туралы мәлімет берілді.
"Ректор Сәуле Рахметуллинаның айтуынша, былтыр университет базасында Smart engineering құзыреттер орталығы ашылған."
"Орталық машина жасау, тау-кен және металлургия кешені салаларындағы импортты алмастырушы технологияларды дамытуды көздейді."
Мемлекет басшысына жастардың инновациялық жобалар жасауына мүмкіндік беретін медицина бағытындағы технопарктің негізін қалау жоспары жөнінде баяндалды.
Қазірдің өзінде университетте әзірленген 40-тан астам медициналық имплантат түрі клиникалық сынақтан өткізіліп жатыр.
"Сондай-ақ Қазақ-неміс университетімен бірлесіп, металлургия, пайдалы қазбаларды игеру бағытында Ғылым және технология институтын ашу жоспарланған."
«Лу Бань шеберханасы» «Автомобильдердің инновациялық конструкциясы» және «Автомобильдердің SMART технологиясы» сияқты екі зертханадан тұрады.
"Орталықтың бір ерекшелігі – мұнда студенттер практикалық дағдыларды меңгеріп, автомобиль жүйелеріне симуляциялық сынақ жүргізе алады."
Сондай-ақ орталықта электромобильдер мен гибридті көліктерге техникалық қызмет көрсету және диагностика жасау үшін жаңа технологияларды игеру ісіне айрықша мән беріледі.
Мемлекет басшысы жол қозғалысын интеллектуалды тұрғыда ұйымдастыруға арналған SMART-үстелмен танысты.
"Сонымен қатар Президентке гибридті автомобильдерді, электромобильдерді және оларды қуаттау принциптерін үйренуге арналған оқу стендтері көрсетілді."
Елімізде «Лу Бань шеберханаларын» ашу бастамасын былтыр мамыр айында Сианьда өткен «Орталық Азия – Қытай» саммитінде Президент Қасым-Жомарт Тоқаев пен ҚХР Төрағасы Си Цзиньпин көтерген болатын.
Университет мақсаттарының бірі осы «Лу Бань шеберханасы» базасында отандық автомобиль құрастыру өнеркәсібі үшін жоғары білікті техникалық және инженерлік кадрларды даярлау.
"Орталықты аралап көрген Президент студенттермен әңгімелесіп, оларға табыс тіледі."
Сондай-ақ экономиканы дамыту үшін елімізде «Лу Бань шеберханасы» сынды орталықтардың санын көбейту маңызды екенін атап өтті.
"Қасым-Жомарт Тоқаев Режеп Тайип Ердоғанды 70 жасқа толған мерейтойымен құттықтап, ізгі тілегін жеткізді, деп хабарлайды Ақорданың баспасөз қызметі."
"Сонымен қатар Түркия Президентінің көреген саясаты мен қажырлы еңбегінің арқасында бауырлас елдің одан әрі қарқынды дамып, халықаралық қоғамдастықтағы беделі арта түсетініне сенім білдірді."
"Әңгімелесу барысында екі ел басшылары сауда-экономика және инвестиция салаларындағы серіктестікті кеңейтуге баса мән бере отырып, Қазақстан мен Түркия арасындағы жан-жақты стратегиялық ынтымақтастықты өркендету мәселесі жөнінде пікір алмасты."
Сонымен қатар тараптар Қазақстанның Түркі мемлекеттері ұйымына төрағалығы кезіндегі күн тәртібінің жүзеге асырылу барысын талқылады.
Мемлекет басшысының Шығыс Қазақстан облысындағы жұмыс сапары жалғасып жатыр.
"Қасым-Жомарт Тоқаев өңірде ғана емес, ТМД аумағындағы алдыңғы қатарлы емдеу мекемелерінің бірі болып саналатын онкологиялық орталықтың жұмысымен танысып, ізінше титан-магний комбинатының жұмыскерлерімен кездесті."
"Берік Дүйсенбай, тілші: - Өскемен қаласындағы көпбейінді Онкология және хирургия орталығының базасында ашылған Сәулелік терапия және диагностика орталығы – Президенттің сапары аясында келген алғашқы нысан."
"Мемлекет басшысына жоғары дәлдікпен диагностика жасауға және онкологиялық ауруларды емдеуге мүмкіндік беретін соңғы буындағы магнитті-резонансты томография (МРТ), Elekta Versa HD желілік үдеткіші, Discovery RT компьютерлік томографы сияқты заманауи медициналық құрылғылардың жұмысы таныстырылды."
"Сол секілді орталық радиологиялық суреттерді сақтауға, тез анықтап, нақты уақыт режимінде зерттеуге арналған архивтеу жүйесімен жарақтандырылған."
Іргесі 1947 жылы қаланған мекеме айына 3750 адам қабылдайды.
"Орталықтың 39 маманы Италия, Израиль және Ұлыбританияның жетекші емханаларында оқу курстарынан өткен."
"Гүлмира Сағидуллина, «Шығыс Қазақстан облыстық «Көпсалалы онкология және хирургия» орталығының директоры: - Бүгінде біздің орталықта онкологиялық ауруларды емдеудің барлық түрлері бар."
"Ол – хирургия, химия терапия және сәулелік емдеу және оңалту."
Сол себепті де шетелге шығудың жөні жоқ.
"7-8 жыл бұрын өңір тұрғындарының дені басқа елдерге ем алуға баратын, қазір бұл тенденция азайды."
"Ол аз десеңіз, басқа облыстар мен көрші Ресейден де ем алуға көп келіп жатыр."
"Қазір, мысалы, Украина, Монғолия және Өзбекстаннан келіп ем алып жатқан пациенттер бар."
Оларды біздегі заманауи қондырғылар мен жоғары технология тартады.
"Айта кету керек, Шығыс Қазақстан облысында онкологиялық аурулар деңгейі республикалық орташа көрсеткіштен жоғары."
Сол себепті орталықты дамыту жұмыстары жалғасады.
"Жуырда Позитронды эмиссиялық томография, яғни адамдардың ішкі ағзаларын зерттейтін ПЭТ орталық ашылады деп күтіліп отыр."
Яғни ол күрделі аруларды ерте анықтауға мүмкіндік береді.
"Мемлекет басшысы ұжымының жұмысы даму барысын оң бағалап, дәрігерлерге табыс тіледі және заманауи орталықтарды көптеп ашу керектігін атап өтті."
Мұнан соң Мемлекет басшысы титан-магний комбинатының тыныс-тіршілігімен танысты.
"Аталған нысан титан мақтасы мен құймалары өндірісі біріктірілген, шикізаттан дайын өнімге дейін шығаратын еліміздегі ғана емес, әлемдегі ірі кәсіпорындардың бірінен саналады."
"Қасым-Жомарт Тоқаев, Қазақстан Республикасының Президенті: - Аманшылық тілеймін."
Өте жақсы кәсіпорын.
"Қарасам, озық технологиялар екен."
"Сондықтан Қазақстан үшін, еліміз үшін осындай кәсіпорын өте қажет."
"Қазақ титаны әлемдік нарықта 14%, дүниежүзіндегі аэроғарыш саласының 20% үлесін иеленіп отыр."
Ұшақтардың жапсырма бекіткіштері осы Өскемендегі комбинаттан шығады.
"Кәсіпорынның өнімдері 100% АҚШ, Ұлыбритания, Франция, Қытай, Оңтүстік Корея және Үндістан сияқты индустриясы дамыған елдерге шығарылады."
"Қазақстандық титан алыбы Боинг, Эйрбас, Ниппон стил, Снекма, Дженерал Электрик сияқты жаһандық компаниялармен серіктес екенін атап өткен жөн."
Қасым-Жомарт Тоқаев Шығыс Қазақстан облысына жұмыс сапары барысында Өскемен қаласындағы көпбейінді Онкология және хирургия орталығының базасында ашылған Сәулелік терапия және диагностика орталығына барды.
"Президентке жоғары дәлдікпен диагностика жасауға және онкологиялық ауруларды емдеуге мүмкіндік беретін соңғы буындағы магнитті-резонансты томография (МРТ), Elekta Versa HD желілік үдеткіші, Discovery RT компьютерлік томографы сияқты заманауи медициналық құрылғылардың жұмысы таныстырылды."
"Сондай-ақ Орталық радиологиялық суреттерді сақтауға және оларды тез тауып, нақты уақыт режимінде зерттеуге арналған PACS архивтеу жүйесімен жабдықталған."
"Көпбейінді онкология және хирургия орталығының директоры Гүлмира Сағидуллинаның айтуынша, жыл сайын мұнда 3 мыңнан астам хиругиялық операция жасалады, оның 60 процентінде аз инвазивті емдеу тәсілдері қолданылады."
Орталықта медицина мамандарының шетелдерде біліктілігін арттыру және қайта даярлау ісіне айрықша мән беріледі.
"Отандық және шетелдік мамандар шақырылып, тұрақты түрде шеберлік сағаттары ұйымдастырылып тұрады."
"Бұдан бөлек, Қасым-Жомарт Тоқаевқа Шығыс Қазақстан облысындағы онкологиялық қызметтің қазіргі жай-күйі жөнінде баяндалды."
"Өңірде қатерлі ісіктерді ерте анықтау көрсеткіштері айтарлықтай артып, ауру деңгейі үшінші, төртінші сатыға дейін асқынып кеткен сырқаттардың саны қысқарған."
"Сәйкесінше, онкологиялық аурудан қайтыс болатын азаматтардың саны азайып келе жатқаны байқалады."
"Мемлекет басшысы орталық дәрігерлерімен әңгімелесіп, медициналық ұйымның жұмысына табыс тіледі."
Сондай-ақ елімізде осындай заманауи медициналық орталықтар ашу маңызды екенін атап өтті.
Президент Қасым-Жомарт Тоқаев Шығыс Қазақстан облысына жұмыс сапарымен барды.
Сапар аясында Мемлекет басшысы өңірдегі бірқатар маңызды өнеркәсіп орындары мен әлеуметтік нысандарды аралап көреді.
Президент Кувейт Мемлекетінің Әміріне құттықтау жеделхатын жолдады.
Қасым-Жомарт Тоқаев Қазақстан халқының және жеке өз атынан шейх Мишааль әл-Ахмад әл-Джабер ас-Сабах пен Кувейт халқын төл мерекесі – Ұлттық күнімен құттықтады.
"– Бейбітшілік пен тұрақтылықты ту еткен еліңіз болашақта өсіп-өркендеп, игі мақсат-мұраттарға жете беруіне тілектеспін."
Біз Кувейтті Қазақстанның араб әлеміндегі сенімді әрі маңызды серіктестерінің бірі ретінде қарастырамыз.
"Берік достық пен өзара сенімге негізделген әріптестігіміз бірлескен күш-жігеріміздің арқасында қарқынды дами түсетініне кәміл сенемін, деп жазылған жеделхатта."
"Президент Кувейт Әмірінің аса жауапты қызметі мен барлық бастамаларына мол табыс, ал Кувейт халқына құт-береке тіледі."
Мемлекет басшысы Конституциялық Сот төрағасы Эльвира Азимованы қабылдады.
Кездесуде Президентке жоғары конституциялық бақылау органының қызметі туралы мәлімет берілді.
Бұл туралы Ақорданың баспасөз қызметі хабарлады.
"Мемлекет басшысына былтыр Конституциялық Сотқа бес мыңнан астам өтініш, оның 99 проценті азаматтардан келіп түскені жөнінде баяндалды."
"Эльвира Азимованың айтуынша, азаматтар өз өтініштерінде сот актілеріне, лауазымды тұлғалар мен судьялардың іс-әрекеттерінің заңдылығына, қылмыстық жазаның түрлері мен шарттарына, қылмыстық қудалау кезінде адам құқықтарының сақталуына, еңбек және әкімшілік-құқықтық қатынастарда құқықтың қорғалуына қатысты мәселелерді көтерген."
Конституциялық соттары бар мемлекеттердің бәріне тән негізгі ұстаным – азаматтардың конституциялық сот төрелігіне жүгінуін шектемеу және қаржылық кедергілерді алып тастау.
Осыған орай Мемлекет басшысы былтыр желтоқсан айында Конституциялық Сотқа жүгінген кезде төлейтін мемлекеттік баж салығын нөлдік мөлшерлемеге дейін төмендетуді қарастыратын заңға қол қойды.
"Сонымен қатар Қасым-Жомарт Тоқаевқа конституциялық іс жүргізу аясында азаматтарға кепілді заң көмегін беру шарттары, сондай-ақ құқықтық мониторинг пен заң шығару қызметі шеңберінде Конституциялық Сот қабылдаған шешімдерді және сот практикасының шолуын ескеру туралы ұсыныстар қазіргі уақытта Парламент Мәжілісінің қарауында жатқаны баяндалды."
"Мемлекет басшысына берілген мәліметке сәйкес былтыр 558 құқық нормасы тексеріліп, нәтижесінде 29 нормативтік-құқықтық актіге өзгерістер енгізу жөнінде кеңес берілді."
"Конституциялық Сот Қылмыстық-процессуалдық, Салық кодекстерінің және бірқатар заңның жекелеген нормаларын қайта қарау жөнінде ұсыныстарын берді."
Бүгінде Үкімет пен уәкілетті органдар аталған ұсынымдардың 16 проценттен астамын орындады.
"Президент Конституциялық Соттың 2023 жылы атқарған жұмыстарының қорытындысын бағалай отырып, аталған органның құрылуы және оның қызметі Қазақстан Республикасы Конституциясының мүлтіксіз сақталуын қамтамасыз етуге, адам мен азаматтардың құқықтарын, бостандығын қорғауға қатысты қоғам мен мемлекеттің сұранысына сай келетінін айтты."
Мемлекет басшысы «QazaqGaz» ҰК» АҚ басқарма төрағасы Санжар Жаркешовті қабылдады.
"Президентке ұлттық компанияның былтырғы атқарған жұмысының есебі беріліп, алдағы кезеңге арналған жоспары таныстырылды."
"Қасым-Жомарт Тоқаевқа ауқымды инфрақұрылымдық жобалардың іске асырылу барысы, Қашаған газын өңдеудің жаңа бағыттары, сондай-ақ газ саласына 12 миллиард доллар көлемінде инвестиция тарту мәселесі жөнінде баяндалды."
"Санжар Жаркешовтің айтуынша, «QazaqGaz» компаниялар тобы өңірлерді дамыту үшін әлеуметтік-экономикалық маңызы бар ірі газ құбырларын тартып, іске қосқан."
Олардың құны 400 миллиард теңгеден асады.
Мемлекет басшысына елімізді газбен қамту жұмыстары туралы мәлімет берілді.
"Атап айтқанда, 11 өңірдегі 112 елді мекен газға қосылды."
Нәтижесінде қосымша 213 мың тұрғын табиғи газбен қамтамасыз етілді.
Компания былтыр ішкі нарықтағы газ бағасын субсидиялауға 175 миллиард теңге бөлді.
Сонымен қатар «QazaqGaz» ҰК» акционерлік қоғамы табиғи газды экспорттау және тасымалдау жөніндегі міндеттемелерін толық орындап отыр.
"Бұдан бөлек Президентке жаңа «Анабай» газ кен орнын пайдалануға беру, сондай-ақ газдың ресурстық базасын дамыту жұмыстары жөнінде ақпарат берілді."
Қабылданған шаралардың арқасында еліміздің ішкі нарығына газ жеткізу көлемі 19 пайызға ұлғайды.
"Қасым-Жомарт Тоқаевқа берілген мәліметке сәйкес ұлттық компания ауа райы күрт суытып, газ тасымалдау жүйесіне шектен тыс жүктеме түскен кезде ішкі нарықтың сұранысын толықтай өтеп, тұрғындарды көгілдір отынмен үздіксіз қамтамасыз еткен."
"Кездесу соңында Мемлекет басшысы газ саласын кешенді түрде дамытуға, соның ішінде ішкі нарықты газбен тұрақты түрде қамтуға, ресурстық базаны кеңейтуге, аталған саланың өзекті мәселелерін шешуге және оның инвестициялық тартымдылығын жақсартуға бағытталған бірқатар тапсырма берді."
Президент «Бәйтерек» ұлттық басқарушы холдингі» АҚ басшысы Рустам Қарағойшинді қабылдады.
Мемлекет басшысына холдингтің былтырғы атқарған жұмыстарының нәтижелері мен биылғы қызметінің стратегиялық бағыттарын іске асыру жоспары жөнінде есеп берілді.
"Рустам Қарағойшиннің айтуынша, «Бәйтеректің» бизнесті қолдау ісіне қосқан жалпы үлесі шамамен 2,5 триллион теңгені құрайды."
"Компания экономиканың орнықты әрі сапалы дамуын қамтамасыз ету үшін ауыл шаруашылығы, өңдеу өнеркәсібі, инфрақұрылым, көлік және логистика, сондай-ақ тұрғын үй құрылысы сияқты перспективті салаларға басымдық беріп, оларды кешенді түрде қаржыландыруға күш салуға ниетті."
Сонымен қатар Президентке компанияның бәсекеге қабілетті кәсіпкерлерді қолдауға бағытталған жоспары туралы баяндалды.
"Басты мақсат – Қазақстанның барлық өңірінде шағын, орта және ірі бизнес жобаларын қаржыландыру көлемін ұлғайту."
"Шағын және орта бизнес бағыты бойынша шағын және моноқалалардағы, сондай-ақ ауылдардағы кәсіпкерлерге белсенді қолдау көрсетіледі."
"Мемлекет басшысы аталған бағыттардағы жұмысты жандандыру маңызды екенін атап өтіп, жүктелген міндеттердің жоспарлы орындалуы еліміздің экономикасын нығайтуға және азаматтардың әл-ауқатын арттыруға айтарлықтай мүмкіндік беретінін айтты."
Қасым-Жомарт Тоқаев Қазан қаласына сапары аясында «Болашақтың ойындары» халықаралық турнирінің ашылу рәсіміне қатысты.
"Сөйтіп, ресми мінберден турнир қатысушыларына сәттілік тіледі."
«Өз сөзінде «Дүние жүзінде мұндай ойынның баламасы жоқ.
Баршаңызға сәттілік тілеймін.
"Келесі ойынды Қазақстанда өткізейік, – деді Қасым-Жомарт Тоқаев."
"Сонымен қатар Беларусь, Қырғызстан, Тәжікстан және Өзбекстан президенттері де киберспортшыларға ізгі тілектерін жолдады."
Соның ізін ала жарысқа қатысушы мемлекеттер туларының шеруі өтті.
"Қасым-Жомарт Тоқаев, Қазақстан Республикасының Президенті: - Құрметті Владимир Владимирович, ең алдымен, Сізге зор ризашылық білдіргім келеді."
Бұл бірегей ойын.
Дүние жүзінде мұндай ойынның баламасы жоқ.
Баршаңызға сәттілік тілеймін.
Келесі ойынды Қазақстанда өткізейік.
Мемлекет басшысы Қасым-Жомарт Тоқаев Қазан қаласына жұмыс сапары аясында Ресей Президенті Владимир Путинмен кездесті.
Бұл қос президенттің жаңа жылдағы алғашқы басқосуы.
"Қазақ басшысы «Болашақтың ойындары» турниріне мықты команда әкелгенін айтып, келесі сайысты біздің елде өткізуді ұсынды."
Жүздесуде өңірлік һәм жаһандық мәселелер де талқыланды.
Таяуда Ресейде өтуге тиіс Президент сайлауы да әңгімеге арқау болды.
Қазан қаласы Қасым-Жомарт Тоқаевты жылы қарсы алды.
Алдымен Президентке әуежайда ұлттық тағамдар ұсынылды.
Кейін Қазан-Экспо көрме орталығында қазақ күйі шырқалды.
Көрме орталығына Президент «Болашақтың ойындары» мультиспортты халықаралық турнирінің ашылу салтанатына қатысу үшін келген.
Алайда сапарды әдеттегідей маңызды кездесулерден бастады.
Соның бірі Ресей басшысы Владимир Путинмен болған басқосу.
"Жылдың алғашқы кездесуінде қазақ басшысы әріптесіне кибербәсекеге шақырғаны үшін алғыс айтып, бұл бірегей сипаттағы шара екенін атап өтті."
"Қасым-Жомарт Тоқаев, Қазақстан Республикасының Президенті: – Шын мәнінде «Болашақтың ойындары» – IT интеллект пен спорт ұштасқан бірегей формат."
Біз мұнда мықты команда әкелдік.
Жақсы нәтиже көрсетеді деп үміттенеміз.
Жалпы Қазақстанда IT секторы дамып келеді.
Біздің өз ойындарымыз бар.
Халықаралық деңгейде жарыстар өткіземіз.
Ресей Федерациясы дер кезінде қолға алған осы бастаманы жалғастыру үшін келесі «Болашақтың ойындарын» біздің елімізде ұйымдастыруды ұсынамын.
Одан бөлек Қасым-Жомарт Тоқаев екі жақты қатынастардың қарқынды дамып келе жатқанына да тоқталды.
Ресейде 17 наурызда Президент сайлау өтеді.
Көршілердің саяси науқанын Қазақстан да күтіп отыр.
"Қасым-Жомарт Тоқаев, Қазақстан Республикасының Президенті: – Түпкілікті нәтиженің ойдағыдай боларына күмәніміз жоқ."
Өйткені Ресей Сіздің беделді басшылығыңызбен таңқаларлық табысқа қол жеткізіп келеді.
"Шын мәнінде Сіз өз мәлімдемелеріңізбен, іс-әрекетіңізбен жаһандық күн тәртібін қалыптастырасыз."
Бұл біздің ынтымақтастығымызға және Сіздің былтыр қараша айында Қазақстанға жасаған мемлекеттік сапарыңыз кезінде қол жеткізілген уағдаластықтардың орындалуына оң ықпалын тигізетіні сөзсіз.
"Менің ойымша, қос тарап, екі елдің үкіметтері аталған уағдаластықтарды табысты жүзеге асырып жатыр."
Қазірдің өзінде нақты нәтиже бар.
"Өз кезегінде Владимир Путин сайыстың ашылу рәсіміне қатысқаны үшін Қасым-Жомарт Тоқаевқа алғыс айтып, Ресей тарапының Қазақстанмен стратегиялық серіктестікті одан әрі күшейтуге бейілді екенін растады."
"«Спорт саясаттан тыс болып, халықтарды жақындастыруға тиіс» деді Ресей Президенті."
Екі елдің байланысына да тоқталды.
"Владимир Путин, Ресей Федерациясының Президенті: - Ал екі жақты қатынастарға келер болсақ, байланыстарымыз аса маңызды барлық сала бойынша нәтижелі дамып келеді."
Былтыр біздің делегацияның Қазақстанға сапары сәтті болды.
Біз алдағы даму бағыттарын айқындадық.
"Әріптестерім маған қазіргі уақытта энергетика, инвестиция және өңірлердегі жұмыстардың қалай жүріп жатқанын баяндайды."
"Мұның бәрінде жалпы екі ел, жекелеген аймақтар және тұтас салалар үшін өзара мүдде көзделеді."
"Қ. Тоқаев ""Татнефть"" басшысын қабылдады Екі ел басшылары өңірлік және жаһандық күн тәртібіндегі мәселелер жөнінде де пікір алмасты."
Бұл Президент сапарындағы жалғыз кездесу емес.
Бұған дейін мемлекет басшысы «Татнефть» бас директоры Наиль Магановты қабылдады.
Бұл компания Атырау облысында бутадиен және одан өнім өндіруге бағытталған стратегиялық инвестициялық жобаны қолға алды.
Бұдан бөлек қатты пайдалы қазбалар кенін бірлесе игеру ісіне атсалысуда.
Қазақстандық тараппен де байланысы қарқынды.
"Мәселен, «ҚазМұнайГаз» ұлттық компаниясымен көмірсутегі қорларын барлау және өндіру жобалары аясында ынтымақтастығы бар."
Қасым-Жомарт Тоқаев компанияның елдегі бастамаларын жоғары бағалады.
"Бекзат Аманов, Ержан Қанапияұлы, Ділмұрат Сейлдаханов"
Мемлекет басшысы Қасым-Жомарт Тоқаев жұмыс сапарымен Қазан қаласына барды.
Мұнда Президент бірқатар кездесу өткізеді.
Содан кейін «Болашақтың ойындары» турнирінің ашылу салтанатына қатысады деп күтілуде.
"Бекзат Аманов, тілші: - Бүгін Қазан қаласы мәртебелі меймандарды қарсы алып жатыр."
«Болашақтың ойыны» турнирінің ашылу салтанытына қатысу үшін Татарстан астанасына 6 мемлекет басшысы және өзге де елдердің ресми өкілдері жиналуда.
Олимпиададан кем түспейтін байрақты кибер-бәсеке өте жоғары деңгейде ұйымдастырылған.
Жанкүйерлер мәре-сәре.
"Шаһарда күзет күшейіп, шектеу көбейгенін де айта кетейік."
Бұл мұндай ауқымды шара қарсаңында қалыпты жағдай.
"Себебі жоғарыда айтқандай, маңызды қонақтардың қарасы қалың."
Жұмыс сапарымен келген Қасым-Жомарт Тоқаевтың борты әуежайға түс ауа қонды.
Мемлекет басшысын Ресей тарапы құрметпен қарсы алды.
Қазақ басшысы салтанатты шараға дейін әдеттегідей бірқатар кездесу өткізеді.
Алдымен «Татнефть» компаниясының бас директоры Наиль Магановты қабылдады.
Бірлескен жобалар талқыланды.
"Атап айтқанда, «Татнефть» Атырау облысында бутадиен және одан өнім өндіруге бағытталған стратегиялық инвестициялық жобаны жүзеге асырып жатыр."
Бұдан бөлек қатты пайдалы қазбалар кенін бірлесе игеру ісіне атсалысуда.
Қазақстандық тараппен де байланысы қарқынды.
"Мәселен, «ҚазМұнайГаз» ұлттық компаниясымен Қазақстанның батыс өңіріндегі көмірсутегі қорларын барлау және өндіру жобалары аясында ынтымақтастық орнатқан."
Қасым-Жомарт Тоқаев компанияның елдегі бастамаларын жоғары бағалады.
Және кәсіпорын еліміздің энергетика саласындағы стратегиялық серіктестердің бірі екенін атап өтті.
Бұдан кейін де жоспарда бірқатар кездесу бар.
"Бекзат Аманов, Ержан Қанапияұлы, Ділмұрат Сейлдаханов"
Мемлекет басшысы Қасым-Жомарт Тоқаев жұмыс сапарымен Қазан қаласына барды.
Президент мұнда «Болашақтың ойындары» халықаралық турнирінің ашылу рәсіміне қатысады.
Сондай-ақ сапар аясында бірқатар кездесу өткізу жоспарланған.
Мемлекет басшысы Қасым-Жомарт Тоқаев бүгін Ресей Федерациясына барады.
Президент Қазан қаласында өтетін «Болашақтың ойындары» халықаралық турнирінің ашылу рәсіміне қатысады.
"Аталған іс-шараға Беларусь, Қырғызстан, Тәжікстан және Өзбекстан президенттері, сондай-ақ басқа да бірқатар мемлекеттің өкілдері қатысады деп жоспарланған."
"Президент қайда жүрсе де, үнемі еліміздің жас ұрпағы жөнінде айтатынын еске салды."
"Мемлекет басшысы Президенттік жастар кадр резервіне өткен мамандарға зор жауапкершілік жүктелетінін атап өтіп, олардың негізгі мақсаты мемлекет мүддесі болуға тиіс екенін жеткізді."
"Форумда «Kazakhstan Investment Development Fund (KIDF) Management Company» институционалдық серіктестер департаментінің директоры Жанар Нұржанова, «Wand synthesis Al» машиналық оқыту жүйесін әзірлеуші Әлібек Сайланбаев, Ақтөбе облысы Хромтау ауданының әкімі Нұрхан Тілеумұратов, Цифрлық даму, инновациялар және аэроғарыш өнеркәсібі министрлігі Инновацияларды дамыту департаментінің директоры Дархан Мырзабаев сөз сөйледі."
"Мемлекет басшысы ғалымдарды, сарапшылар мен белсенді азаматтарды, әсіресе еріктілерді қызметке тартудың мәні зор деп санайды."
"Бұл ретте Президент еліміздің әділетті мемлекет әрі инклюзивті қоғам құрып жатқанына, гендерлік теңдікті сақтау мәселесіне назар аударды."
Қасым-Жомарт Тоқаев жас мамандарды мемлекеттік қызметке бейімдеу үшін Тәлімгерлік институтын жандандыру мәселесіне баса назар аударды.
Сонымен қатар мемлекеттік қызметте «командамен көшу» үрдісі әлі тыйылмай отырғанын сынға алды.
"Осыған орай Президент Әкімшілігіне, Мемлекеттік қызмет істері жөніндегі агенттікке бұл мәселені қатаң бақылауға алуды, мұндай әрекеттерге батыл тосқауыл қоюды тапсырды."
Президент мемлекеттік қызметті неғұрлым озық салаға айналдыру қажет екенін айтты Бұл ретте IT-шешімдер арқылы мемлекеттік қызмет жүйесін оңтайландыру маңызды.
Мемлекет басшысы жуырда аймақтық жастар кадр резервіне іріктеу басталатынын мәлімдеді.
Бұл туралы Мемлекет басшысы Президенттік жастар кадр резервінің форумында айтты.
Әкімдер оның ашық әрі әділ өтуін қамтамасыз етуге тиіс.
Сонымен қатар кадрлық резервті жасақтау барысында әр облыстың әлеуметтік-экономикалық ерекшелігін ескеру маңызды.
"Президент мемлекеттік қызметшілерге тән жаңа мәдениет қалыптастыру, құндылықтарды өзгерту мәселесіне айрықша тоқталды."
"Оның айтуынша, барлық салада, әсіресе мемлекеттік органдарда заң мен тәртіп үстемдігі болуға тиіс."
"Қасым-Жомарт Тоқаевтың пікірінше, билік өкілдері әрдайым халықпен бірге, яғни азаматтармен тығыз байланыста жұмыс істеуі қажет."
Кез келген мәселені уақытылы шешіп отыру – негізгі міндет.
«Халық үніне құлақ асатын мемлекетте» дәл осындай құндылықтар орнығуы керек.
Президент мемлекеттік қызметте білікті салалық мамандардың тапшылығы сезілетінін айтты Президент мемлекеттік қызметтің тартымдылығын арттыру үшін жеке сектормен бәсекелес еңбекақы белгілеу қажет екенін атап өтті.
Қасым-Жомарт Тоқаев Президенттік жастар кадр резервінің форумына қатысты.
Бұл туралы Ақорданың баспасөз қызметі хабарлады.
Жиын алдында Мемлекет басшысына Президенттік жастар кадр резервінің қатарына әр жылдары өткен мамандардың жетекшілігімен жүзеге асырылып жатқан жобалар таныстырылды.
"Атап айтқанда, Президентке «Е-қызмет» ақпараттық жүйесінің артықшылықтары, Citix компаниясы өнімдерінің экспорттық әлеуеті, «Kazakh Invest» ұлттық компаниясының өңдеуші өнеркәсіп пен энергетика секторына инвестор тарту тәжірибесі, сондай-ақ бюджеттік процестерді оңтайландыруға арналған «eAkimat365» ақпараттық жүйесі туралы мәлімет берілді."
"Қасым-Жомарт Тоқаев форум қатысушыларының алдында сөйлеген сөзінде жастардың осынау инновациялық ізденістерін оң бағалап, тиісті мемлекеттік органдар тарапынан мұндай бастамаларға қолдау көрсетілетінін жеткізді."
"Президенттің пікірінше, мемлекет басқару ісіне ойы ұшқыр, білімі озық, сана-сезімі терең, нағыз отаншыл азаматтар көптеп келуі керек."
Мемлекет басшысы Бәсекелестікті қорғау және дамыту агенттігінің төрағасын да қабылдады.
Кездесу барысында Марат Омаров президентке Агенттіктің бақылау функцияларын орындау барысы жөнінде баяндады.
Оның ішінде экономиканы монополиядан арылту жөніндегі құқық қорғау органдарымен бірлескен жұмыстар туралы есеп берді.
"Қасым-Жомарт Тоқаев агенттік төрағасына экономиканың негізгі секторларында бәсекелестікті дамытуға, ведомствоның жүргізіп жатқан тексеру жұмыстарына қатысты тапсырма берді."
Сондай-ақ шағын және орта бизнесті қорғап әрі өркендету міндетін жүктеді.
"Марат Омаров, ҚР Бәсекелестікті қорғау және дамыту агенттігінің төрағасы: - Мемлекет басшысына агенттіктің 2023 жылы монополияға қарсы шаралар аясында атқарылған жұмыстар мен 2024 жылға арналған жоспарлар туралы баяндадым."
"Орындалған нұсқамалардың үлесі 90,3 пайызға жетті."
Сондай-ақ саланы цифрландыру барысы туралы баяндадым.
Бүгінде агенттікте бәсекелестіктің жай-күйін талдау үшін ақпараттық талдамалы жүйе іске қосылды.
Ақпараттық жүйе дерекқорын тану үшін жасанды элементтер еңгізіледі.
Мемлекет басшысы Өзбекстанның Сыртқы істер министрі Бахтиёр Саидовты қабылдады.
"Президент сыртқы саясат ведомствосының басшысына ілтипат білдіре отырып, қазақ-өзбек ынтымақтастығы барлық салада қарқынды дамып келе жатқанын атап өтті."
Қазақстан бауырлас Өзбекстанмен өзара қарым-қатынасты одан әрі нығайтуға баса мән береді деді.
"Бұл ретте Қасым-Жомарт Тоқаев Шавкат Мирзиёевтің екі жақты байланыстарды тереңдету ісіне елеулі үлес қосып отырғанына тоқталып, Қазақстан өңір халықтарының игілігі мен өсіп өркендеуіне бағытталған Өзбекстанның бастамаларын алдағы уақытта да қолдауға дайын екенін жеткізді."
Кездесу барысында сауда-экономикалық ықпалдастықты кеңейту мәселелері талқыланды.
Екі елдің дамуына тың серпін беретін жаңа бағыттарды қарастыру және екіжақты тауар айналымын арттыру маңызды екені айтылды.
Мемлекет басшысы көлік-транзит саласындағы ынтымақтастықты нығайтудың мәні зор екенін атап өтті.
Президент Қазақстанның «Дарбаза – Мақтаарал» теміржол желісін салуға кіріскенін мәлімдеді.
Бұл жолды одан әрі Өзбекстан шекарасына жеткізу көзделіп отыр.
Аталған теміржол байланысы екі ел арасындағы жүк тасымалының көлемін ұлғайтуға мүмкіндік береді.
Президент Қасым-Жомарт Тоқаев Қатар Мемлекетінің Премьер-министрі – Сыртқы істер министрі шейх Мұхаммед бен Абдулрахман Әл Тәнимен келіссөз жүргізді.
Қасым-Жомарт Тоқаев қонақжайлық көрсеткені үшін Қатар Мемлекетінің Премьер-министріне алғыс айтты.
"Сонымен бірге Қазақстан мен Қатар арасындағы қарым-қатынасты жоғары бағалайтынын атап өтіп, бүгін қол жеткізген келісімдер серіктестікті жаңа деңгейге көтеруге тың серпін беретініне сенім білдірді."
"Қасым-Жомарт Тоқаевтың айтуынша, экономикалық байланыстар бірлескен күш-жігердің негізгі тірегіне айналуға тиіс."
"Қатар Премьер-министрі сапармен келгені үшін Қазақстан Президентіне алғыс айтып, соңғы жылдары мемлекеттер арасындағы екіжақты қатынастардың айтарлықтай жанданғанын атап өтті."
Қазақстан Президенті екі ел үкіметтерін сауда-саттық қарқынын арттыру үшін нақты экономикалық мәселелерге назар аударуға шақырды.
Қасым-Жомарт Тоқаев «Орта дәліз» ретінде танымал Транскаспий халықаралық көлік бағытын дамытуға зор үміт артып отырғанына тоқталды.
Сондай-ақ Шығанақ аймағының үлкен нарығына кең жол ашуға және жаңа транзиттік бағыттарды қарастыруға баса мән беретінін жеткізді.
Мемлекет басшысы Қатар компанияларын Қазақстандағы ірі инфрақұрылымдық жобаларды бірлесе жүзеге асыруға шақырды.
"Сонымен қатар келіссөз барысында ауыл шаруашылығы, цифрландыру, энергетика салаларына қатысты өзекті мәселелер талқыланды."
"Резиденцияда Қазақстан Президентін салтанатты түрде қарсы алу рәсімі өтті, деп хабарлайды Ақорданың баспасөз қызметі."
Құрмет қарауылының бастығы екі ел басшыларына рапорт берді.
Қазақстан мен Қатардың әнұрандары шырқалғаннан кейін Қасым-Жомарт Тоқаев пен шейх Тәмим бен Хамад Әл Тәни бір-біріне ресми делегация мүшелерін таныстырды.
Салтанатты рәсімнен кейін екі ел басшылары келіссөз залына өтті.
Мемлекет басшысы Қасым-Жомарт Тоқевтың Катар мемлекетіне ресми сапары басталды.
Екі күнге созылатын іссапардан үлкен нәтижелер күтіледі.
"Катар мемлекеті Орталық Азия өңірі, әсіресе Қазақстанға айрықша мән беріп отыр."
Сарапшылар бұл жолғы келіссөздер екі елдің сауда экономикалық байланыстарындағы үлкен тарихи бетбұрыс болады деп болжайды.
"Берік Дүйсенбай, тілші: - Біраз уақыт бұрын Қазақстанның номер бірінші борты Дохаға келіп қонды."
Қасым-Жомарт Тоқаевты Катар мемлекетінің әмірі Шейх Тамим бен Хамад Әл Танидың өзі әуежайдан күтіп алды.
"Дипломатия тілінде бұл ең жақын, ең мәртебелі тұлғаларға көрсетілетін айрықша ықыластың нышаны ретінде әспеттеледі."
Негізгі шаралар ертеңге жоспарланған.
"Бұл бірінші кезекте Катар Әмірімен, ізінше осы елдің үкімет мүшелерімен кездесу."
Әлбетте дәстүрлі бизнес форум да өтеді.
Инвестициялық дөңгелек үстел басында Қазақ-Катар бизнесінің өкілдері бас қосады.
"Айта кету керек, екі ел арасындағы дипломатиялық қарым-қатынас бұрыннан жолға қойылған, енді экономикалық байланыстарды нығайтудың кезегі келді."
Біздің ел 60-қа жуық тауар түрі бойынша экспорттың жалпы сомасын 250 млн долларға жеткізуді межелеп отыр.
"Мәселен, Қазақстанның ет және басқа да азық-түлік өнімдерін өндірушілер Қатар нарығына шығуға мүдделі."
"Айта кету керек, Таяу Шығыс аймағына шығатын логистика жолға қойылған, бұл ретте Біріккен Араб Әмірліктерімен арадағы экспорт тәжірбиесін айтуға болады."
"Қазіргі таңда екі ел арасында сауда шарттарын жеңілдетіп, «халал» сертификатын мақұлдау мәселесі талқыланып жатыр."
"Сондай-ақ белгілігі болғандай, тікелей инвестициялар жөнінде ортақ қор құру міндеті күн тәртібінде тұр екен."
"Айта кететін тағы бір жайт, Қатар мемлекеті қазір туризмді дамытуға ден қоя бастады."
Бұл ретте Қазақстан азаматтары осы елге визасыз 30 күнге келе алатынын атап өткім келеді.
"Әзірге Алматы-Доха әуе байланысы бар, бұған дейін қол жеткен келісімдер аясында биылғы жылдың ортасына қарай Астана Доха әуе бағыты ашылуы тиіс."
"Мемлекет басшысы президент сайлауында жеңіске жеткен Александр Стуббқа құттықтау жеделхатын жолдады, деп хабарлайды Ақорданың баспасөз қызметі."
"Президентке Павлодар облысының былтырғы әлеуметтік-экономикалық дамуы туралы есеп берілді, деп хабарлайды Ақорданың баспасөз қызметі."
"Мемлекет басшысына өткен жылы ауыл шаруашылығын қоспағанда, барлық базалық макрокөрсеткіш бойынша оң динамикаға қол жеткізілгені жөнінде баяндалды."
Облыс экономикасына 965 миллиард теңге инвестиция тартылған.
Бұл 2022 жылмен салыстырғанда 26 пайызға көп.
"Жолаушылар тасымалы секторында 31 пайыз, машина жасау ісінде 13 пайыз, құрылыс саласында 8 пайыз өсім байқалады."
Президентке 73 шақырымнан астам жылумен қамту желісіне реконструкциялау жұмыстары жүргізілгені жөнінде мәлімет берілді.
Екібастұз жылу электр орталығындағы барлық 10 қазандық агрегат жөнделді.
"Техникалық суға арналған 11 шақырым жаңа құбыр тартылып, 5,4 шақырым магистральды жылумен қамту желісіне реконструкция жасалды."
"Асайын Байхановтың айтуынша, облыстағы ауылдарда үш заманауи мектептің салынуы апатты жағдайдағы мектептерге қатысты мәселені шешуге мүмкіндік берді."
Өңірде 54 білім беру ұйымы толықтай жаңғыртылған.
Сонымен қатар Мемлекет басшысына екі жыл ішінде «Ауылдық денсаулық сақтауды жаңғырту» ұлттық жобасы аясында 30 жаңа медициналық нысан салынатыны туралы баяндалды.
Облыста қоғамдық көлік жүйесін кезең-кезеңімен жаңғырту жұмыстары басталған.
Былтыр қалалық автобус паркі 130 жаңа автобуспен толықтырылды.
Сондай-ақ 722 шақырым автожол жөнделген.
Президенттің тапсырмасын орындау үшін ауыл тұрғындарын сапалы ауызсумен қамтамасыз ету жұмыстары жалғасып жатыр.
Өткен жылы 37 мыңнан астам халқы бар 44 ауылға жаңа су құбыры тартылды.
"Осылайша, облыстағы ауыл тұрғындарының 98 пайызына таза ауызсу жеткізілді."
Кездесу соңында Қасым-Жомарт Тоқаев облыс әкіміне Ертіс өңірін әлеуметтік-экономикалық тұрғыдан одан әрі дамыту жөнінде бірқатар тапсырма берді.
"Президентке Ұлытау облысының былтырғы әлеуметтік-экономикалық даму қорытындысы туралы есеп берілді, деп хабарлайды Ақорданың баспасөз қызметі."
"Негізгі капиталға салынған инвестиция көлемі 14 пайызға өсіп, 210,1 миллиард теңгеге жетті."
Осы ретте жеке инвестицияның үлесі 90 пайызды құрады.
Өткен жылы өңірде жалпы сомасы 10 миллиард теңге болатын 3 ірі жоба іске асырылды.
"Берік Әбдіғалиұлының айтуынша, биыл кем дегенде 16 жобаны, оның ішінде өнеркәсіп және геология бағыттары бойынша 8, туризм және сауда салаларында 3, агроөнеркәсіп кешенінде 5 жобаны іске қосу жоспарланған."
Нәтижесінде өңірде 700 жаңа жұмыс орны ашылады.
"Қасым-Жомарт Тоқаевқа биыл аграрлық салада құс фабрикасын, ет өңдеу кешенін салу, 3000 гектар аумақта картоп және көкөніс өсіретін фермерлік шаруашылықтарды іске қосу көзделіп отырғаны жөнінде мәлімет берілді."
«Жайлы мектеп» ұлттық жобасы аясында 2024-2025 жылдары 3600 орындық 6 мектеп салынады.
Оның біреуі биыл Жезқазан қаласында пайдалануға берілмек.
Сонымен қатар Ұлытау облысының әкімі биыл іске қосылатын 10 спорт нысаны жайында баяндады.
"Атап айтқанда, 320 адамға арналған бассейні бар көпфункционалды спорт кешені, Жезқазған қаласында «Қазақмыс» корпорациясының «Намыс» СК балалар мен жасөспірімдер спорт академиясы, Жезді және Жаңаарқа кенттерінде дене шынықтыру-сауықтыру кешендері, Қаражалда жабық бассейн, сондай-ақ ангар типті 5 ойын кешені салынады."
Кездесуде облыстағы жылыту маусымының және жылумен қамтамасыз ету жұмыстарының барысы туралы айтылды.
Инфрақұрылымды одан әрі дамытуға байланысты 2029 жылы Жезқазған мен Сәтбаев қалаларында екінші жылу электр орталықтарының құрылысын жүргізу жоспарланып отыр.
Бұл орталықтар жылу тапшылығы мәселесін шешуге тиіс.
"Мемлекет басшысына Жезқазған – Қызылорда және Жезқазған – Арқалық жолдарының құрылыс-монтаждау, сондай-ақ Үйтас-Айдос су құбырын реконструкциялау жұмыстары басталғаны жайында баяндалды."
Еуразиялық даму банкінің Қазақстан экономикасына салатын жыл сайынғы инвестициясы 2 жыл қатарынан 1 миллиард доллардан асты.
Бұл туралы банк төрағасы Николай Подгузов Мемлекет басшысымен кездесуінде мәлімдеді.
Ол Президентке банк жұмысының нәтижелері мен алдағы кезеңге арналған жоспарларын баяндады.
"Банктің 2022-2023 жылдардағы инвестициясының жылдық көлемінің жалпы сомасы 4,2 миллиард долларды құраған."
"Бұл Стратегияда бекітілген 2022-2026 жылдарға арналған жоспардан шамамен 1,5 есе көп."
"Сондай-ақ банктің биыл Қазақстандағы әлеуетті жобаларға бөлетін қаржы көлемі 3,5 миллиард доллардан асады."
"Инвестицияны, ең алдымен, көлік инфрақұрылымынан бастап бірқатар маңызды салаларға салмақ."
Мемлекет басшысы биыл жазда Алматы қаласында Еуразиялық даму банкінің жылдық қорытынды жиналысын және іскерлік форумын ұйымдастыру мәселесін құптайтынын жеткізді.
Сонымен қатар Қасым-Жомарт Тоқаев елімізде Банк қолдау білдірген инфрақұрылымдық жобалардың маңызды екенін айтты.
Президент Қасым-Жомарт Тоқаев 13-14 ақпан күндері Катарға мемлекеттік сапармен барады.
Сапар барысында Катар Мемлекетінің Әмірі - шейх Тамим бен Хамад Әл Танимен және Премьер-министрі шейх Мұхаммед бен Абдулрахман Әл Танимен келіссөздер жүргізеді.
"Сондай-ақ Президент қазақ-катар инвестициялық дөңгелек үстеліне қатысып, осы елдің бизнес капитандарымен кездесу өткізеді деп жоспарланған."
"Қасым-Жомарт Тоқаев Қазақстан халқының және жеке өзінің атынан Ибрахим Раиси мен ирандықтарды төл мерекесі – Ислам революциясы күнімен құттықтады, деп хабарлайды Ақорданың баспасөз қызметі."
"Қасым-Жомарт Тоқаев Ибрахим Раисидің жауапты қызметіне толағай табыс, ал достас Иран халқына құт-береке тіледі."
"Қазақстан мен Әзербайжан президенттері телефон арқылы сөйлесті, деп хабарлайды Ақорданың баспасөз қызметі."
Қасым-Жомарт Тоқаев Ильхам Әлиевті Әзербайжан Республикасының Президенті лауазымына кезектен тыс өткен сайлаудағы айқын жеңісімен құттықтады.
"Мемлекет басшысы сайлаудағы дауыс беру қорытындысы Ильхам Әлиевтің Әзербайжанды одан әрі нығайтуға, елдің әлеуметтік-экономикалық әл-ауқатын қамтамасыз етуге және мемлекеттің халықаралық аренадағы беделін арттыруға бағытталған стратегиялық бағдары мен ауқымды реформалары бүкілхалықтық қолдауға ие болғанын анық көрсеткенін атап өтті."
Қасым-Жомарт Тоқаев Ильхам Әлиевтің әзербайжан халқының игілігі мен дамуы үшін қолға алған барлық жоспарының табысты орындалуына тілектестік білдірді.
"Өз кезегінде Әзербайжан Президенті құттықтағаны үшін Қасым-Жомарт Тоқаевқа алғыс айтып, бауырлас Қазақстанмен арадағы ғасырлар бойы қалыптасқан достық, стратегиялық серіктестік және одақтастық рухындағы ынтымақтастықты одан әрі тереңдете беруге ниетті екенін растады."
Үкіметтің кеңейтілген отырысында әлеуметтік салада қордаланған мәселелерге де ерекше мән берілді.
Президент азаматтарға әлеуметтік көмек көрсету тетіктерін қайта қару қажеттігін айтты.
"Мемлекеттік қолдау біріншіден тиімді болуы керек, екіншіден, шынымен мұқтаж адамға берілуі тиіс."
Денсаулық сақтау саласында да қордаланған түйткіл көп.
"Мәселен, міндетті әлеуметтік медициналық сақтандыру жүйесінде әлі олқылықтар бар."
"Сапа төмен, көптеген қызмет түрі әлі де қолжетімсіз."
Әлеуметтік мәселені шешу - басты міндет.
"Алқалы жиында Президент бұл салаға да басымдық беріп, алда тұрған міндеттерге тоқталды."
"Халықтың әл-ауқатын арттыру мен өмір сүру сапасын жақсартуға бағытталған кешенді іс-шаралар ширамаса, қарқыны кеміген емес."
Бірақ заманмен бірге заңнама да дамуы тиіс.
"Әлеуметтік сала әділдік, теңдік негізінде жүзеге асыруы қажет."
Мемлекет басшысы азаматтарды қолдау тетіктерін қайта қарау қажеттігін айтты.
"Әлеуметтік көмектің тиімділігін арттырып, оның кімге және қалай берілетінін ойластыру керек."
"Сонда ғана бөлінген қаржыны барынша тиімді жұмсап, оны шын мәнінде көмекке мұқтаж адамға беруге мүмкіндік туады."
"Қасым-Жомарт Тоқаев, Қазақстан Республикасының Президенті: - Қазіргі таңда төрт жарым миллионға жуық адам мемлекеттен әлеуметтік көмек алады."
Бұл шамамен еліміздің әрбір бесінші тұрғыны деген сөз.
Басым көпшілігі еңбекке жарамды азаматтар.
"Халыққа әлеуметтік көмек береміз деп, біз, шыны керек, қоғамда масылдық психологияға жол бердік."
"Өркениетті ел боламыз десек, мұндай жағымсыз үдеріске тосқауыл қоюымыз керек."
"Тұратын үйі, тіпті астында қымбат көлігі бар азаматтарға емес, көмекке зәру адамдарға көмек берілуі қажет."
Қазақстан – әлеуметтік бағдар ұстанған ел.
Мемлекет бюджетінің жартысынан көбі әлеуметтік салаға бөлінеді.
Енді азаматтарға көрсетілетін қызметтің сапасын жақсарту қажет.
"Бұл, ең алдымен, денсаулық сақтау саласына қатысты мәселе."
"Қасым-Жомарт Тоқаев, Қазақстан Республикасының Президенті: - Міндетті әлеуметтік медициналық сақтандыру жүйесінің іске қосылғанына бес жыл болды."
Содан бері бұл саланың бюджеті 2 есе артты.
"Биыл 2,6 триллион теңге бөлінеді."
"Алайда, медициналық көмектің сапасы айтарлықтай жақсарды деп айтуға болмайды."
Көптеген қызмет әлі де қолжетімді емес.
Бұдан бөлек көп жағдайда ресурстар тиімсіз жұмсалады.
"Соның салдарынан бұл салаға қосымша қаржы бөліп, бюджетке салмақ салуға тура келеді."
Үкімет медициналық сақтандыру жүйесінің қызметін қатаң бақылауға алуы керек.
Бұл жүйе қарапайым әрі түсінікті болуы тиіс.
Кейінгі кездері медициналық сақтандыру қызметіне қатысты сын-пікір көбейді.
Осыған орай Президент медициналық көмектің бірыңғай топтамасын қалыптастыруды тапсырды.
Халықтың талап үдесінен шықпаған жүйені депутаттар да талай рет сын тезіне алған еді.
"Гүлдара Нұрымова, ҚР Парламенті Мәжілісінің депутаты: - Біз кепілдендірілген тегін медициналық көмек пен Міндетті медициналық сақтандыру пакеттерін біріктіру керектігін біраздан бері айтып келеміз."
Алайда денсаулық сақтау министрлігі тарапынан ұсынысымыз ескерілмеді.
Президенттің тапсырмасынан кейін бұл жүйеде өзгерістер болады деп сенеміз.
Алдағы екі жылда Қазақстанда 600-ден астам денсаулық сақтау нысаны салынуы тиіс.
Алайда жоспар 10 пайызға ғана орындалған.
"Уақыттан кешіккен, жоспардан жаңылған басшыларға жауапкершік қатаңдатылады."
"Қасым-Жомарт Тоқаев, Қазақстан Республикасының Президенті: - Медицина инфрақұрылымын дамыту өте маңызды міндет."
«Ауылда денсаулық сақтауды жаңғырту» ұлттық жобасы бойынша 655 нысан салу жоспарланған еді.
Іс жүзінде оның тек 85-і ашылған.
Мұның бәрі  жұмыстың тиімсіз жүргізіліп жатқанын көрсетеді.
"Жобалық-сметалық құжаттар  тым баяу әзірленді, құрылыс ұзаққа созылды  немесе нысандардың құны қымбаттап кетті деген себептер айтылып жүр."
Мұның қай-қайсысы да құр сылтау.
Басқа себебі жоқ деп ойлаймын.
"Қажет болса, министр де, әкім де кез келген мәселені шұғыл шеше алады."
"Демек, сондай ниет болмай тұр деген сөз."
"Қуандық Танабас, тілші: - Президент елдегі денсаулық сақтау нысандарынң ғана емес, мектептердің де құрылысын сынға алды."
"Мәселен, Қазақстанда жаңа форматтағы 369 мектеп салу жоспарланған."
"Алайда нысандардың әлі күнге шейін техникалық құжаттары әзірленбеген, жер де уақытылы бөлінбеген."
"Мемлекет басшысы Үкіметке, әкімдерге ұлттық жобаларды жүзеге асыруға кедергі болып жатқан барлық мәселені дереу шешуді тапсырды."
Қуандық Танабас
"2029 жылға қарай ел экономикасының көлемін 450 миллиард долларға жеткізіп, жалпы ішкі өнімді жыл сайын кемінде 6 пайызға дейін өсіру қажет."
Бұл Жаңа Үкіметтің алдында тұрған басты міндет.
"Бүгін Президент Қасым-Жомарт Тоқаев министрлер кабинетінің кеңейтілген отырысында атқарылған жұмыстарды қорытындылап, бірқатар маңызды міндет жүктеді."
"Мемлекет басшысының айтуынша, Үкімет пен әкімдер жұмыс істеу тәсілін түбегейлі өзгертуі тиіс."
Бұл ретте нақты нәтиже мен жүйелі ұстаным керек.
Ағымдағы мәселелерді жедел шешумен қатар экономиканың ұзақ мерзімді дамуын қамтамасыз ету маңызды.
Жаңа үкіметтің кеңейтілген отырысында тағы қандай мәселелер қаралды?
Жаңа Үкімет.
Алғашқы кеңейтілген отырыс.
Кеше ғана жасақталған министрлер кабинетінің алдында үлкен міндеттер тұр.
"Былтыр ел экономикасы 5,1 пайызға өскен."
Даму қарқыны бәсеңдеген жоқ.
Үкімет енді бұл көрсеткішті еселеуі тиіс.
Ол үшін тың серпіліс қажет.
Отандық экономиканы дамытумен қатар халықтың табысы да қарқынды артуы тиіс.
"Бұл өте маңызды міндет, деді Президент."
"Қасым-Жомарт Тоқаев, Қазақстан Республикасының Президенті: - Негізгі мақсат баршаңызға белгілі."
Біз 2029 жылға қарай экономикамыздың көлемін 450 миллиард долларға жеткізуіміз керек.
Яғни нақты меже бар.
Енді тек жұмыс істеу қажет.
Бұл еліміздің жалпы ішкі өнімі жыл сайын кемінде 6 пайызға өсуі керек деген сөз.
Мемлекет басшысы бұған дейін талай рет нақты міндеттер жүктегенімен реформаларды жүзеге асыру қарқыны бәсеңдеп кеткенін сынға алды.
"Мемлекеттік органдар кез келген бастаманы өзара келісеміз деп, уақытты созып жіберді."
Қағазбастылықтан арыла алмай жүргендерге Президент жұмыс істеу тәсілін түбегейлі өзгертуді тапсырды.
"Қасым-Жомарт Тоқаев, Қазақстан Республикасының Президенті: - Қазіргі жағдайда экономикамыздың мейлінше еркін дамуына мән беруіміз қажет."
"Елімізді дамудың жаңа белесіне шығарамыз десек, бұл жұмысты жедел және дәйекті түрде жүргізген жөн."
Мен былтырғы Жолдауымда жаңа экономикалық саясаттың негізгі бағыттарын айқындап бердім.
Сондықтан бүгін мен қазіргі экономикалық ахуалға қатысты өзекті мәселелерге тоқталамын.
"Біріншіден, бюджет және салық саясатының тиімділігін барынша арттыру қажет."
Соңғы 5 жылда қазынадағы тапшылық 11 трлн теңгеден асқан.
"Президенттің сөзінше, өткен жылы қаржы министрлігі табыс жоспарын алдын ала төленген салықтар есебінен жапқан."
Ал 600 миллиард теңге көлемінде қосылған құн салығын қайтару уақытша тоқтатылды.
"Қаржы саласындағы осындай олқылықтар үшін болар, жаңа Үкімет құрамында осыған жауапты министр өз орнын сақтап қала алмады."
"5 жыл Бюджет тапшылығы – ₸11 трлн Қосымша құн салығын қайтару ₸600 млрд уақытша тоқтатылды Қасым-Жомарт Тоқаев, Қазақстан Республикасының Президенті: - Қазір жаңа Салық кодексі әзірленіп жатыр."
Бұл құжат инвесторларға қолайлы жағдай жасау мен бюджетке қажетті көлемде қаржы түсірудің арасында көкейге қонымды теңгерім болуын қамтамасыз етуі керек.
"Алайда бизнес қауымдастығында бұл құжат, ең алдымен, салық мөлшерлемесін өсіруді көздейді деген пікір қалыптасып отыр."
"Бұрынғы Үкімет Ұлттық қордан бөлінетін трансферттің орнына салықты көтеріп, қазынаға қосымша қаржы түсіреміз деген уәжді алға тартатын."
Жаңа Салық кодексін әзірлеу барысына Мемлекет басшысы ретінде менің көңілім толмайды.
Президенттің көңілі толмаған тағы бір мәселе – ол қосымша құн салығына қатысты болды.
Қасым-Жомарт Тоқаев оны реформалау керек дейді.
Мәселе салықты 12-ден 16 пайызға дейін көтерумен шешілмейді.
"Айта кетейік, бұл өзгерісті бұрынғы ұлттық экономика министрі Әлібек Қуантыров жаңа Салық Кодексінің аясында енгізуді жоспарлаған еді."
"Бұл бизнеске еш зиянын да тигізбейді деп сендірген еді, экс-министр."
"Қасым-Жомарт Тоқаев, Қазақстан Республикасының Президенті: - Сарапшылар қосылған құн салығын көтеру көлеңкелі экономиканың үлесін арттырып, инфляцияның өсуіне әкеп соқтыруы ықтимал деп орынды пікір білдіріп жатыр."
Бұл қадам еліміздің инвестициялық тартымдылығына да кері әсер етуі мүмкін.
"Риат Шони, тілші: - Президенттің салық саясатына қатысты сыны көп."
Бұл саланы ретке келтіру керек.
Ол үшін мемлекет басшысы Салық жүйесін толық цифрландыруды тапсырды.
Бұл сала жасанды интеллектіні қолдану жағынан ең алдыңғы шепте болуға тиіс.
Қазір мемлекеттік кірістер комитетінде 14 ақпараттық жүйе бар.
Бірақ олардың көбі кеңінен қолданылмайды.
Сондықтан президент ведомствоның барлық ақпараттық жүйесіне тәуелсіз IТ-аудит жүргізуді міндеттеді.
Қысқасы салық және бюджет саласына түбегейлі реформа қажет.
Соның арқасында мемлекет пен бизнестің арасында жаңа қоғамдық шарт жасалмақ.
"Осылайша, ұлттық табысты әділ бөлудің парасатты жолы қалыптасады."
"Бұл Үкіметтің алдында тұрған негізгі басымдық, деді Президент."
Қазір негізгі капиталға салынған инвестицияның ішкі жалпы өнімге шаққандағы үлесі азайып барады.
Шешім – шетелдік қалталы азаматтарды көптеп тарту.
Бұл жаңадан құрылған Инвестициялық штабтың негізгі міндеті.
Штаб елге қаржы тартуға қажетті біртұтас экожүйе қалыптастыруы керек.
"Қасым-Жомарт Тоқаев, Қазақстан Республикасының Президенті: - «Инвесторларға, мысалы, 50 миллион доллардан көп қаржы салуға дайын ірі компанияларға «бір терезе» қағидасымен жан-жақты қолдау көрсеткен жөн."
"Сонымен қатар, жобалардың іске асырылуын қадағалайтын тиімді мониторинг жүйесін іске қосу керек."
Мемлекеттік органдар пайдасы жоқ презентациялар мен іс-шаралар өткізумен әуестенбеуге тиіс.
Мекеме басшыларының шетелге жасаған әрбір іссапары нақты нәтиже беруге тиіс.
"Сапар қорытындысы бойынша Үкімет басшылығына, немесе, қажет болған жағдайда Президентке есеп берілуі керек."
"Әкімдер аймақтарда инвесторларды аяқтан шалмай, өңірлерді көркейтуде мүдделі болуы керек."
Президент жарты жылдың нәтижесі бойынша инвестициялық штабтың жұмысы қорытындыланатындығын айтты.
Сол кезде әрбір министр мен әкімнің осы бағытта атқарған жұмысын нақты баға беріледі.
Сондықтан талап қатаң болады.
"Қасым-Жомарт Тоқаев, Қазақстан Республикасының Президенті: - Елімізге ауқымды инвестиция тартудың тағы бір маңызды шарты – Ұлттық инфрақұрылым жоспары."
Бұл құжат сапалы әзірленуге тиіс.
Үкіметке Инфрақұрылым жоспарын қайта қарауды тапсырамын.
"Негізгі басымдықтарды айқындап, стратегиялық маңызы бар жобаларға жеке инвестиция тарту мәселесін мұқият ойластыру керек."
Тек аса қажет болған жағдайда ғана қаржылай қолдау шараларын қарастырған жөн.
Инвестицияның тағы бір қайнар көзі – ол елден заңсыз шығарылған активтерді қайтару.
Бұл жаңа үкімет басшысына жақсы таныс.
Олжас Бектенов сыбайлас жемқорлыққа қарсы іс-қимыл агенттігінің төрағасы болған кезде елге шетел асып кеткен 600 млрд теңгеден астам қаржыны қайтарылған болатын.
"Қазір бұл ақшаға елде мектептер салынып, маңызды деген жобалар жүзеге асырылып жатыр."
"Қасым-Жомарт Тоқаев, Қазақстан Республикасының Президенті: - Түскен қаражатты еліміз үшін маңызы зор жобаларды жүзеге асыруға пайдалану қажет."
Алайда өзге де құқық қорғау органдары жүгенсіздікке жол бермеуге тиіс.
"Тағы да ескертемін, «шаш ал десе, бас алып», асыра сілтемеу керек."
Мен мұндай жөнсіз әрекеттің қай-қайсысын да қатаң айыптаймын.
"Біздің басты міндетіміз кәсіпкерлердің еркіндігін шектеу емес, керісінше, елімізде бизнеске және инвестицияға жайлы орта қалыптастыру."
Бұл жұмыстың әлеуметтік әділдікті қамтамасыз ету тұрғысынан айрықша мәні бар.
Маңызды экономикалық міндетті орындауды көздейтін осы бастаманы ешкімнің жоққа шығаруына жол берілмейді.
ЗКТ.
Бүгінгі жиында Президент цифрлындару жайын да көп айтты.
Сандық жүйе сан салада тиімді жұмыс істеуі керек.
"Сондықтан экономиканы цифрландыру ісін жалғастырып, жасанды интеллект технологиясын кеңінен қолдануға баса мән беру қажет."
Бұл өз кезегінде жемқорлық тәуекелдерін азайтады.
Ал парақорлық жалпы экономиканы дамытуға тосқауыл.
"Сондықтан сыбайлас жемқорлыққа қарсы жаппай күресу қажет – деді, Президент."
Сөз соңында мемлекет басшысы Үкімет жұмысында табыс тіледі.
Өз кезегінде Премьер-министр Олжас Бектенов Қасым-Жомарт Тоқаевқа жүктелген міндеттер мінсіз орындалатындығын айтты.
"Олжас Бектенов, ҚР Премьер-министрі: - Сіз берген ауқымды тапсырмалардың барлығы мүлтіксіз орындалатын болады."
Жаңартылған Үкіметтің құрамы оған дайын.
Мәселелердің сәнінен гөрі мәніне көп назар аударамыз.
Нақты іспен айналысамыз.
Нәтиже болады деп уәде беремін.
"Бір сөзбен айтқанда жаңа Үкіметтің атқарар ісі ауқымды, арқалаған жүгі ауыр."
Жұмыстың нәтижесі қарапайым халықтың тұрмыс-тіршілігінің жақсаруымен көрінуі тиіс.
Ол енді уақыт еншісінде.
"Риат Шони, Ерлан Наурызбаев"
"Қажет болса, министр де, әкім де кез келген мәселені шұғыл шеше алады."
Бұл туралы Мемлекет басшысы Қасым-Жомарт Тоқаев Үкіметтің кеңейтілген отырысында айтты.
"Сонымен қатар, медицина инфрақұрылымын дамыту – өте маңызды міндет."
Сондай-ақ «Жайлы мектеп» ұлттық жобасымен жаңа форматтағы 369 мектеп салу жоспарланған.
"Жалпы, өткен жыл  еліміз үшін  табысты болды деп  айтуға болады."
"Әрине, шешімін таппаған өзекті мәселелер  әлі де бар."
Мемлекеттік аппарат барынша тиімді және үйлесімді жұмыс істеуі керек.
Қазір бүкіл әлем  аса күрделі  тарихи кезеңде өмір сүріп жатыр.
Осындай кезеңде мемлекеттердің көпжылдық даму бағдары айқындалады.
"Халыққа әлеуметтік көмек береміз деп, біз, шыны керек, қоғамда масылдық психологияға жол бердік."
Бұл туралы Мемлекет басшысы Қасым-Жомарт Тоқаев Үкіметтің кеңейтілген отырысында айтты.
"Жалпы, азаматтарға әлеуметтік қолдау көрсету жүйесін қайта қараған жөн."
Тағы бір маңызды міндет.
"Еліміздің барлық азаматына бірдей жағдай жасап, шын мәнінде көмекке мұқтаж адамдарға жәрдем беру – әлеуметтік мемлекеттің басты міндеті."
"Бұдан бөлек, көп жағдайда ресурстар тиімсіз жұмсалады."
Бұл туралы Мемлекет басшысы Қасым-Жомарт Тоқаев Үкіметтің кеңейтілген отырысында айтты.
Екібастұздағы бірінші ГРЭС-тің энергоблогын қалпына келтіре алмай жүргенімізге он жылдан асты (2012 жылдан бері).
"Жалпы, еліміз электр, жылу, су өндіру және жеткізу қуатының тапшылығын сезініп отырғаны жасырын емес."
"Табиғи монополия субъектілеріне тарифті белгілі бір табыс нормасына сай есептеп, бекітуге рұқсат беру қажет."
"Ең алдымен, ірі қалаларда қатты тұрмыстық қалдықтарды қайта өңдейтін зауыттар салу керек."
Мемлекет басшысы Қасым-Жомарт Тоқаев агроөнеркәсіп кешеніне ауқымды реформа жасалуға тиіс екенін айтты.
Арнайы құрылған Су ресурстары және ирригация министрлігінің жұмысы әзірге ойдағыдай нәтиже берген жоқ.
"Ең алдымен, су үнемдеу технологиясын кең ауқымда енгізген жөн."
"«Мемлекеттік сатып алу, мемлекет пен жекеменшік серіктестігі, құрылыс саласын реттеу жүйесін реформалау қажет»."
Президент Үкіметтің кеңейтілген отырысында осылай деді.
"Бұл инвестиция тарту және бюджет қаражатын тиімді пайдалану ісіндегі реформалармен барынша үйлесіп, оны толықтыра түсуге тиіс."
Қазір Мәжілісте мемлекеттік сатып алу туралы заң жобасы қаралып жатыр.
"Бұл құжатты пысықтап, жетілдіру қажет."
Мемлекет басшысы Парламент депутаттарынан осыған ерекше мән беру қажеттігін айтты.
«Әуелі аудиторлардың қызметін реттеу керек.
"Мемлекеттік сатып алу туралы жаңа заң ЕРС шарттарын қолдана отырып, инфрақұрылым жобаларын толық жүзеге асыруға мүмкіндік беруге тиіс."
Бірақ бізде мемлекет пен жекеменшік серіктестігі жеке жобаларды бюджеттен астыртын қаржыландыратын тәсілге айналып кетті.
Мемлекет пен жекеменшік серіктестігі жүйесін қайта құруға қатысты жұмыс баяу жүріп жатыр.
Әзірге нақты нәтиже жоқ.
"Үкімет осы мәселені ретке келтіру қажет», - деді Президент."
Цитата: Қасым-Жомарт Тоқаев Қазақстан Республикасының Президенті: «Мемлекет пен жекеменшіктің серіктестігін дамыту үшін біраз шаруа атқарылды.
Бірақ нәтижесі әлі де мардымсыз.
Қазір мұндай жобалар негізінен әлеуметтік салаға енгізілуде».
"«Ел экономикасы былтыр 5,1 пайызға өсті."
"Ең бастысы, еліміздің даму қарқыны бәсеңдеген жоқ»."
Үкіметтің кеңейтілген отырысында Мемлекет басшысы Қасым-Жомарт Тоқаев осылай деді.
"Жиында еліміздің өткен жылғы әлеуметтік-экономикалық дамуы қорытындыланып, алдағы кезеңге арналған негізгі міндеттер айқындалды."
Президент енді Үкіметтің жұмысына жаңа серпін беру қажеттігін айтты.
«Мақсат Қазақстан экономикасының көлемін 2029 жылға қарай 450 миллиард долларға жеткізу керек.
"Яғни, нақты меже бар."
Бұл – еліміздің жалпы ішкі өнімі жыл сайын кемінде 6 пайызға өсуі керек деген сөз.
"Сондай-ақ макроэкономикалық көрсеткіштермен қатар халықтың нақты табысы да қарқынды түрде артуы керек», - деді Президент."
"Сондықтан әрбір қадамды жан-жақты, мұқият ойластырып, батыл әрекет ету қажет."
Қасым-Жомарт ТоқаевҚазақстан Республикасының Президенті: - Біз 2029 жылға қарай экономикамыздың көлемін 450 миллиард долларға жеткізуіміз керек.
"Яғни, нақты меже бар."
Енді тек жұмыс істеу қажет.
Бұл туралы Мемлекет басшысы Қасым-Жомарт Тоқаев Үкіметтің кеңейтілген отырысында айтты.
Жоғары технологиямен сапалы құрыш құю тәсілін меңгеру керек.
Келесі маңызды міндет.
Индустрия саласында мықты орта кәсіпкерлікті қалыптастыру қажет.
Бұл туралы Мемлекет басшысы Қасым-Жомарт Тоқаев Үкіметтің кеңейтілген отырысында айтты.
Сондықтан ішкі және сыртқы инвестицияны айтарлықтай көбейту керек.
Мемлекеттік органдар пайдасы жоқ презентациялар мен іс-шаралар өткізумен әуестенбеуге тиіс.
Аймаққа жеке инвестиция тарту әкімдердің ең басты міндетінің бірі болуы керек.
Мемлекет басшысы Қасым-Жомарт Тоқаевтың төрағалығымен өтіп жатқан Үкіметтің кеңейтілген отырысында Президент қазіргі экономикалық ахуалға қатысты өзекті мәселелерге тоқталды.
Әлі шешімін таппаған тағы бір мәселе – бюджетті бөлу тәртібі.
Сонымен қатар ол бюджеттің кіріс бөлігіне арнайы тоқталды.
Бұл туралы Мемлекет басшысы Қасым-Жомарт Тоқаев Үкіметтің кеңейтілген отырысында айтты.
Негізгі мақсат – баршаңызға белгілі.
"Алдағы міндеттерді орындау үшін Үкіметке де, әкімдіктерге де тиісті құзырет берілген."
Қазіргі жағдайда экономикамыздың мейлінше еркін дамуына мән беруіміз қажет.
"Мемлекет басшысы Қасым-Жомарт Тоқаев Ұлыбритания және Солтүстік Ирландия Біріккен Корольдігінің Королі ІІІ Чарльздің тезірек сауығып кетуіне тілектестік білдіріп, жеделхат жолдады, деп хабарлайды Ақорданың баспасөз қызметі."
Президент Қасым-Жомарт Тоқаев Парламент Мәжілісінің пленарлық отырысына қатысты.
Бұл туралы Ақорданың баспасөз қызметі хабарлады.
"Мемлекет басшысы өз сөзінде Қазақстанды озық елге айналдыру қажеттігін айтып, бұл жай ұран емес, нақты жоспар екенін атап өтті."
"Президент Салық және Бюджет кодекстері, Мемлекеттік сатып алу, сондай-ақ Мемлекет пен жекеменшік әріптестігі туралы заңнамалар мүлде жаңаша сипатқа ие болғанына назар аударып, мұның бәрі Жаңа экономикалық саясатты жүзеге асырудың мықты тірегі болуға тиіс екенін жеткізді."
"Қасым-Жомарт Тоқаевтың айтуынша, алдымызда тариф саясатындағы кедергілерді жою, агросекторды қайта жандандыру, әлеуметтік саланы басқару мен қаржыландырудың тиімді тәсілдерін әзірлеу міндеті тұр."
"Президент сөзін қорытындылай келе, «Amanat» партиясы ұсынған кандидатты Мәжілістегі партиялар фракцияларының жетекшілерімен талқылағаннан кейін ортақ шешімге келгенін айтып, Қазақстан Республикасы Конституциясының 44-бабының 3-тармақшасына сәйкес Премьер-Министр лауазымына тағайындауға келісу үшін Олжас Бектеновтің кандидатурасын ұсынды Жиында Парламент Мәжілісіндегі «Amanat», ЖСДП, «Ақ жол», ҚХП, «Respublica», «Ауыл» партиялары фракцияларының жетекшілері сөз сөйледі."
"Содан кейін депутаттар Үкімет басшысының жаңа кандидатурасын дауысқа салды: 69 депутат қолдап, 7 халық қалаулысы қалыс қалды."
Мемлекет басшысы Премьер-Министр лауазымына ұсынылған кандидатураны қолдағаны үшін Мәжіліс депутаттарына ризашылығын білдірді.
"Жаңадан тағайындалған Премьер-Министр Олжас Бектенов сенім артқаны үшін Мемлекет басшысы Қасым-Жомарт Тоқаевқа және Парламент Мәжілісінің депутаттарына алғыс айтып, Үкіметке жүктелген міндеттерді атқаруға бар күш-жігерін салатынын жеткізді."
"Мемлекет басшысының Жарлығымен Олжас Абайұлы Бектенов Қазақстан Республикасының Премьер-Министрі болып тағайындалды, ол бұрынғы атқарған лауазымынан босатылды."
Бұл туралы Ақорданың баспасөз қызметі хабарлады.
Олжас Бектенов 1980 жылы Алматы қаласында дүниеге келген.
Қазақ мемлекеттік заң академиясын заңгер мамандығы бойынша бітірген (2001).
Еңбек жолын 2002 жылы Алматы қаласы Әділет басқармасы бөлімінің бас маманы ретінде бастаған.
"2005-2006 жылдары – ҚР Премьер-Министрі Кеңсесінде заң бөлімінің сарапшысы, бас сарапшысы."
2006-2009 жылдары – ҚР Президентінің Әкімшілігінде қызмет істеді.
2009-2012 жылдары – ҚР Әділет министрлігінің Тіркеу қызметі және құқықтық көмек көрсету комитеті төрағасының орынбасары.
2012-2014 жылдары – ҚР Экономикалық қылмысқа жəне сыбайлас жемқорлыққа қарсы агенттігінің (қаржы полициясы) орталық аппаратында департамент бастығы.
"2015-2016 жылдары – Астана қаласы әкімінің аппарат басшысы, ҚР Президенті Әкімшілігінің Басшысы хатшылығының меңгерушісі."
2016-2017 жылдары – Сыбайлас жемқорлыққа қарсы іс-қимыл Ұлттық бюросының (Сыбайлас жемқорлыққа қарсы қызмет) Астана қаласы бойынша департаментінің басшысы.
2017-2018 жылдары – Ақмола облысы әкімінің орынбасары.
2018-2019 жылдары – ҚР Мемлекеттік қызмет істері және сыбайлас жемқорлыққа қарсы іс-қимыл агенттігі төрағасының орынбасары.
2019-2022 жылдары – ҚР Сыбайлас жемқорлыққа қарсы іс-қимыл агенттігі төрағасының бірінші орынбасары.
2022 жылдың ақпанынан 2023 жылдың сәуіріне дейін – Қазақстан Республикасының Сыбайлас жемқорлыққа қарсы іс-қимыл агенттігінің төрағасы.
2023 жылдың 3 сәуірінде Мемлекет басшысының Жарлығымен Қазақстан Республикасы Президенті Әкімшілігінің Басшысы болып тағайындалды.
ІІ дәрежелі «Айбын» (2014) және «Даңқ» (2021) ордендерімен наградталған.
Мемлекет басшысы Мәжілістегі саяси партия фракцияларының жетекшілерімен кездесті.
Жиында Қасым-Жомарт Тоқаев Премьер-Министр лауазымына ұсынылған Олжас Бектеновтің кандидатурасын фракция басшыларымен кеңесуге тиіс екенін айтты.
Талқылауға 6 фракцияның жетекшісі түгел қатысты.
Бірер сәттен кейін Премьер-Министрдің кандидатурасы мақұлданады деп күтілуде.
Мемлекет басшысына «Amanat» партиясының атынан Премьер-Министрдің кандидатурасы ұсынылды.
Бұл туралы Ақорданың баспасөз қызметі хабарлады.
Президент Қасым-Жомарт Тоқаевқа Парламент Мәжілісінің және «Amanat» партиясының төрағасы Ерлан Қошанов Премьер-Министр қызметіне Олжас Бектеновтің кандидатурасын ұсынды.
"Қолданыстағы заңнамаға сәйкес, Мемлекет басшысы ұсынылған кандидатураны Мәжілістегі партиялардың фракцияларымен жуық арада талқылайды."
Олжас Бектенов 1980 жылы Алматы қаласында дүниеге келген.
Қазақ мемлекеттік заң академиясын заңгер мамандығы бойынша бітірген (2001).
Еңбек жолын 2002 жылы Алматы қаласы Әділет басқармасы бөлімінің бас маманы ретінде бастаған.
"2005-2006 жылдары – ҚР Премьер-Министрі Кеңсесінде заң бөлімінің сарапшысы, бас сарапшысы."
2006-2009 жылдары – ҚР Президентінің Әкімшілігінде қызмет істеді.
2009-2012 жылдары – ҚР Әділет министрлігінің Тіркеу қызметі және құқықтық көмек көрсету комитеті төрағасының орынбасары.
2012-2014 жылдары – ҚР Экономикалық қылмысқа жəне сыбайлас жемқорлыққа қарсы агенттігінің (қаржы полициясы) орталық аппаратында департамент бастығы.
"2015-2016 жылдары – Астана қаласы әкімінің аппарат басшысы, ҚР Президенті Әкімшілігінің Басшысы хатшылығының меңгерушісі."
2016-2017 жылдары – Сыбайлас жемқорлыққа қарсы іс-қимыл Ұлттық бюросының (Сыбайлас жемқорлыққа қарсы қызмет) Астана қаласы бойынша департаментінің басшысы.
2017-2018 жылдары – Ақмола облысы әкімінің орынбасары.
2018-2019 жылдары – ҚР Мемлекеттік қызмет істері және сыбайлас жемқорлыққа қарсы іс-қимыл агенттігі төрағасының орынбасары.
2019-2022 жылдары – ҚР Сыбайлас жемқорлыққа қарсы іс-қимыл агенттігі төрағасының бірінші орынбасары.
2022 жылдың ақпанынан 2023 жылдың сәуіріне дейін – Қазақстан Республикасының Сыбайлас жемқорлыққа қарсы іс-қимыл агенттігінің төрағасы.
2023 жылдың 3 сәуірінде Мемлекет басшысының Жарлығымен Қазақстан Республикасы Президенті Әкімшілігінің Басшысы болып тағайындалды.
ІІ дәрежелі «Айбын» (2014) және «Даңқ» (2021) ордендерімен наградталған.
Бүгін сағат 15:00-де Президент Қасым-Жомарт Тоқаев Парламент Мәжілісінің пленарлық отырысына қатысады.
Бұл туралы Ақорданың баспасөз қызметі хабарлады.
"Президент «Қазатомөнеркәсіп» ұлттық атом компаниясы» АҚ басқарма төрағасы Мейіржан Юсуповты қабылдады, деп хабарлайды Ақорданың баспасөз қызметі."
"Мемлекет басшысына «Қазатомөнеркәсіптің» былтырғы атқарған жұмыстарының нәтижесі туралы есеп беріліп, компанияның қысқа мерзімді және орта мерзімді перспективаға арналған мақсаттары мен жоспарлары таныстырылды."
"Президентке өткен жылдың қорытындысы бойынша уран өнімдерін өндіру көлемі 21 мың тоннадан, ал сату көрсеткіші 18 мың тоннадан асқаны жөнінде баяндалды."
"Мейіржан Юсуповтың айтуынша, 2023 жылы Транскаспий халықаралық көлік бағдары арқылы тасымалданған уран өнімдерінің үлесі айтарлықтай артқан."
Қазақстаннан батыс елдеріне жөнелтілген уранның 64 пайызы осы транзит дәлізі арқылы тасымалданған.
"Бұдан бөлек, Мемлекет басшысына «Қазатомөнеркәсіп» компаниялар тобы жүзеге асырып жатқан инвестициялық жобалар, сондай-ақ өндіріс орындары орналасқан өңірлерді дамытуға және қолдауға бағытталған әлеуметтік маңызы бар жобалар туралы мәлімет берілді."
Сонымен қатар Президентке минералдық-шикізаттық базаны кеңейту және толықтыру жұмыстары жайында айтылды.
Кездесу соңында Қасым-Жомарт Тоқаев «Қазатомөнеркәсіп» жұмысының тиімділігін арттыру жөнінде бірқатар нақты тапсырма берді.
"7 ақпан күні Мемлекет басшысы Қасым-Жомарт Тоқаевтың төрағалығымен Үкіметтің кеңейтілген отырысы өтеді, деп хабарлайды Ақорданың баспасөз қызметі."
"Жиында еліміздің 2023 жылғы әлеуметтік-экономикалық дамуы қорытындыланып, алдағы кезеңге арналған негізгі міндеттер айқындалады."
"Президент Жоғары сот кеңесінің төрағасы Денис Шиппті қабылдады, деп хабарлайды Ақорданың баспасөз қызметі."
"Мемлекет басшысына Жоғары сот кеңесінің 2023 жылы атқарған қызметінің қорытындысы, еліміздегі судьялар корпусының қазіргі жай-күйі және алдағы кезеңге арналған жоспары жөнінде баяндалды."
"Денис Шипптің айтуынша, Кеңес былтыр Мемлекет басшысы жүктеген бірқатар міндетті жүзеге асырған."
"Атап айтқанда, Жоғары сот кеңесін институционалдық тұрғыда күшейту және судья болуға үміткерлерді дайындау, біліктілігін көтеру, олардың шекті жасын ұзарту, өкілеттіктерін уақытша тоқтату немесе мүлде тоқтату мәселелерін аталған органның  құзыретіне беру жұмыстары атқарылған."
"Қасым-Жомарт Тоқаевқа Кеңестің судьяларды іріктеу тәртібін жетілдіру, ашықтық пен тиімділікті қамтамасыз ету жұмыстары туралы мәлімет берілді."
Қабылданған шаралардың нәтижесінде жаңадан тағайындалған судьялардың қатарын көбейту үрдісі сақталып отыр.
Былтыр судья лауазымына алғаш рет ұсынылған азаматтардың саны сот жүйесінен кеткендерге қарағанда 32 адамға артық болды.
Гендерлік тұрғыдан әйел судьялардың саны ер адамдармен салыстырғанда 172 адамға көп.
"Судьялардың орташа жас мөлшері – 46 жас, ал еңбек өтілі – 13 жыл."
Іріктеу барысында ашықтық пен жариялылықты қамтамасыз ету үшін конкурс рәсімдерін онлайн-трансляция жасау және оның қорытындысы туралы егжей-тегжейлі түсініктеме беру тәжірибесі алғаш рет енгізілді.
Сонымен қатар өткен жылы Парламент Сенатының қарауына енгізу үшін Мемлекет басшысына Жоғарғы Сот судьяларының лауазымына үміткерлер тізімі бірінші рет балама негізде ұсынылды.
"Бұдан бөлек, аудандық сот төрағаларын сайлау тәртібіне жаңа элементтердің енгізілуіне байланысты Президентке судья лауазымы үшін кадрлық резерв жасақтау институтының рөлі күшейтілгені жөнінде ақпарат берілді."
Қазіргі таңда шешім шығару барысында судьялардың заңды өрескел бұзғаны үшін күші жойылған әрбір сот актісін Сот жюриінің тексеру механизмін заң жүзінде енгізу жұмыстары жүргізіліп жатыр.
Кездесу соңында Қасым-Жомарт Тоқаев судьялардың тәуелсіздігін күшейтуге және оларды сапалы түрде іріктеуге бағытталған реформаларды тиімді жүзеге асыру жұмыстарын жалғастыруды тапсырды.
Мемлекет басшысы Қасым-Жомарт Тоқаевтың Ұлттық баcылым күнімен құттықтауы Құрметті баспасөз қызметкерлері!
Баршаңызды Ұлттық басылым күнімен шын жүректен құттықтаймын!
"Сонау 1913 жылы, дәл осы күні еліміздің баспасөз саласының бастауында тұрған «Қазақ» газетінің алғашқы саны жарық көрді."
Халқымыздың біртуар перзенттері – Алаш арыстары шығарған бұл басылым сындарлы сәттерде ұлтты ұйыстыруға айрықша ықпал етті.
Сөз бостандығына адалдығынан айнымаған басылымдар әрдайым шынайы ақпараттың және сапалы сараптаманың қайнар көзі болып қала береді.
"Газет-журналдар замана тынысын дөп басып, мемлекет пен қоғамдағы қордаланған мәселелерді көтереді, түрлі көзқарастағы ой-пікірлерді жарыққа шығарады."
Сондай-ақ жалпы адамзатқа ортақ ізгі құндылықтарды дәріптейді.
"Баспасөз қызметкерлері кәсіби біліктіліктің, отаншылдық пен жауапкершіліктің озық үлгісін көрсетіп келеді."
"Біздің басылымдарымыз халықтың бірлігін нығайтуға атсалысып, Әділетті Қазақстанды құру ісіне елеулі үлес қоса береді деп сенемін."
"Сіздерге зор денсаулық, бақ-береке және шығармашылық шабыт тілеймін!"
Ақорданың баспасөз қызметі
"Мемлекет басшысы Ұлттық қауіпсіздік комитетінің төрағасы Ермек Сағымбаевты қабылдады, деп хабарлайды Ақорданың баспасөз қызметі."
Президентке ведомствоның 2023 жылы атқарған жұмысының негізгі нәтижелері мен алдағы кезеңге арналған жоспары туралы мәлімет берілді.
Қасым-Жомарт Тоқаевқа былтыр ҰҚК бөлімшелері елімізде екі террорлық әрекеттің және шетелдің арнаулы қызметтерімен бірге өзге мемлекеттердің аумағында үш лаңкестік акцияның алдын алғаны жөнінде баяндалды.
Лаңкестік және экстремистік қылмыстар жасағаны үшін 43 адам сотталды.
Жыл бойы Ұлттық қауіпсіздік комитетінің үйлестіруімен терроризмге қарсы 208 командалық-штабтық және 196 жедел-тактикалық оқу-жаттығу жиыны өткен.
Ермек Сағымбаев экономикалық қауіпсіздікті қамтамасыз ету және жиі кездесетін сыбайлас жемқорлыққа қарсы күрес жұмыстарының нәтижесі жөнінде айтты.
"Қабылданған шаралар нәтижесінде жалпы 1,5 триллион теңгеден астам қаржы түскен, соның ішінде мемлекеттік бюджетке қайтару бастамасы аясында 680 миллиард теңгеден аса қаржы қайтарылды."
"Сонымен қатар кездесуде Ішкі істер министрлігімен бірлесіп, ұйымдасқан 15 қылмыстық топ қызметінің жолы кесілгені, сондай-ақ 681 қару мен 85 мыңнан астам оқ-дәрі тәркіленгені туралы айтылды."
Есірткі бизнесіне қарсы іс-қимыл бойынша 36 зертхана жойылды.
"34 халықаралық және 32 өңірлік есірткі арнасына тосқауыл қойылып, 3,6 тонна есірткі тәркіленді."
ҰҚК халықаралық ынтымақтастық аясында шетелдік әріптестерімен бірқатар операцияны жүзеге асырды.
Мемлекеттік шекараны күзету саласында құқық бұзған 31 мыңнан астам адам ұсталған.
"Қару-жарақ, оқ-дәрі және есірткі алып өтуге қатысты 739 әрекетке, сондай-ақ жалпы сомасы 11,7 миллиард теңге болатын валюта мен алтынды, сомасы 12,6 миллиард теңгені құрайтын тауарды тасымалдауға жол берілмеді."
"Ұлттық қауіпсіздік комитетінің техникалық бөлімшелері мемлекеттік органдардың ресурстарына және елдің маңызды стратегиялық инфрақұрылым нысандарына жасалған 86,3 миллион кибершабуыл мен 2156 DDoS-шабуылды тойтарған."
Кездесу соңында Қасым-Жомарт Тоқаев Ұлттық қауіпсіздік органдары қызметінің бағыттары бойынша бірқатар нақты тапсырма берді.
"Мемлекет басшысы «Бәйтерек» ұлттық басқарушы холдингі» АҚ басқарма төрағасы Нұрлан Байбазаровты қабылдады, деп Ақорданың баспасөз қызметі."
"Қасым-Жомарт Тоқаевқа холдингтің 2023 жылғы қызметінің нәтижесі, соның ішінде кәсіпкерлік пен агроөнеркәсіп кешеніне қолдау көрсету, халықты тұрғын үймен қамтамасыз ету жұмыстары жөнінде есеп берілді."
Президентке былтыр холдинг активінің өсімі 12 пайыз болғаны туралы баяндалды.
Компаниялар тобының инвестициялық және кредиттік портфелі 10 пайызға артқан.
"Ал таза табысы 7 пайызға жетіп, 400 миллиард теңгеден асқан."
"Нұрлан Байбазаровтың айтуынша, экономиканың нақты секторын дамыту шеңберінде «Бәйтерек» ірі жобалар мен лизингтік мәмілелерді қаржыландыру көрсеткішін 24 пайызға, микро, шағын және орта бизнестегі жобаларды қаржыландыру жоспарын 42 пайызға асыра орындады."
"Қазақстанның Даму банкі мен Өнеркәсіпті дамыту қорының желісі бойынша 300 жоба мен лизингтік мәміле қаржыландырылып, 1,061 триллион теңге игерілді."
Бұл – рекордтық көрсеткіш.
"Агроөнеркәсіп кешеніне 554,7 миллиард теңге инвестиция құйылып, жоспарланған көлемнен 11 пайызға асты."
"Сондай-ақ 2023 жылы холдингтің еншілес компаниялары арқылы құрғақшылық пен ылғалдың шамадан тыс болуынан зардап шеккен 1,1 мың фермерге 48 миллиард теңге сомасында көмек көрсетілді."
Мемлекет басшысына былтыр холдинг арқылы 2 миллион шаршы метрден астам тұрғын үй пайдалануға берілгені жөнінде баяндалды.
"Тұрғын үй секторына 317,6 миллиард теңге инвестиция салынған."
«Отбасы банк» акционерлік қоғамының ипотекалық бағдарламалары аясында жалпы сомасы 1 триллион теңгеден астам қарыз берілді.
Кездесуде холдингтің 2024 жылға арналған бастамалары туралы айтылды.
"Оның ішінде агроөнеркәсіп кешені жобаларына 370 миллиард теңге инвестиция құю және 4 мыңнан астам жаңа жұмыс орнын ашу, өңдеу өнеркәсібін, туристік саланы қаржыландыру, қалдықтарды қайта өңдейтін және сұрыптайтын зауыттар салу, 9-20-25 тұрғын үй бағдарламасын іске қосу сияқты шаралар бар."
Қасым-Жомарт Тоқаевқа «Бәйтерек» холдингінің бастамаларын жүзеге асыру нәтижесінде оның ел экономикасына қосатын үлесі жыл соңына қарай 2022 жылмен салыстырғанда екі есе артатыны жайында баяндалды.
Мемлекет басшысы экономикалық өсім мен халықтың тұрмыс сапасын жақсарту үшін жаңа бағдарламаларды іске қосу және кешенді тәсілдерді қолдану маңызды екенін атап өтті.
Сонымен қатар холдингтің экономиканы әртараптандыру және стратегиялық мәні зор салаларды дамыту бағытындағы жұмысын жандандыру жөнінде бірқатар тапсырма берді.
Қасым-Жомарт Тоқаевқа компанияның 2023 жылғы операциялық және қаржылық қызметінің қорытындысы туралы есеп берілді.
"Берілген мәліметтерге сәйкес, былтыр «ҚазМұнайГаз» 2022 жылмен салыстырғанда негізгі өндірістік көрсеткіштер бойынша өсімге қол жеткізген."
Президентке Қазақстан мұнайының экспорттық бағыттарын дамыту ісі жөнінде баяндалды.
"Атап айтқанда, Германияға және Әзербайжан бағытына «Баку – Тбилиси – Джейхан» мұнай құбыры арқылы шикізат жеткізіле бастады."
"Сондай-ақ Біріккен Араб Әмірліктеріндегі серіктестермен бірлесіп, танкер флотын кеңейту жұмыстары жүргізілді."
"Мемлекет басшысына тауарлық газ өндірісін арттыру және ішкі нарыққа мұнай өнімдерін үздіксіз жеткізуді қамтамасыз ету, сондай-ақ инвестиция тарту, мұнай-газ химиясы жобаларын дамыту жөніндегі тапсырмаларының орындалу барысы жайында мәлімет берілді."
"Сонымен қатар Мағзұм Мырзағалиев Каспий теңізінің қазақстандық секторындағы «Қаламқас-теңіз, Хазар, Әуезов» теңіз жобасы мен ұлттық компанияның геологиялық барлау бағдарламасының қалай жүріп жатқанын жеткізді."
Бұдан бөлек Қасым-Жомарт Тоқаевқа «ҚазМұнайГаз» компаниясының кәсіпорындары орналасқан өңірлерде жүзеге асырылып жатқан әлеуметтік жобалар туралы айтылды.
"Мәселен, Президентке «Астрахан – Маңғышлақ» магистральды су құбырын қайта жаңғырту жобасының аяқталғаны (I кезең) және Маңғыстау облысы Жаңаөзен қаласының қажеттілігі үшін жаңа су тұшыту зауытының құрылысы басталғаны жөнінде баяндалды."
"Кездесу соңында Мемлекет басшысы инвестициялық жобаларды жүзеге асыру, көмірсутегі экспортының бағыттарындағы тұрақтылықты қамтамасыз ету және геологиялық барлау жұмыстарының ауқымын кеңейту жөнінде бірқатар нақты тапсырма берді."
Президент ұлттық компанияның мұнай-газ химиясын дамытуға бағытталған жұмысына ерекше мән беру қажет екенін айтты.
"Мемлекет басшысы Алматы қаласының тыныс-тіршілігі туралы жан-жақты ақпарат беретін Ахуалдық орталықты аралап көрді, деп хабарлайды Ақорданың баспасөз қызметі."
Қасым-Жомарт Тоқаевқа қала әкімі Ерболат Досаев аталған орталық Big Data талдауы мен Open Data тұжырымдамасын енгізу негізінде сапалы шешімдер қабылдау үшін тиімді құрал болатынын айтты.
"Бұл орталық мегаполистегі өмірдің барлық аспектісіне қатысты деректерді жинап, талдауға, халықты құлақтандыруға және қала билігінің тұрғындармен арадағы кері байланысын қамтамасыз етуге мүмкіндік береді."
Қазіргі уақытта Алматының Ахуалдық орталығы қала тіршілігінің барлық саласын қамтитын 53 модульден тұрады.
"Деректер 50-ден астам ұйымнан, сондай-ақ мемлекеттік және қалалық ақпараттық жүйелерден (Ұлттық статистика бюросының сайты, «Қылмыстық құқық бұзушылықтар картасы», «109 қызметі», «Бірыңғай бейнемониторинг жүйесі», «Сергек», «Оңай», Метрополитен, ТЖД және т.б.)"
жиналады.
Президенттің тапсырмасына сәйкес балалардың қауіпсіздігіне айрықша мән беріледі.
Былтыр Алматыдағы барлық мемлекеттік мектеп пен балабақшаларда алғаш рет кешенді қауіпсіздік жүйелері енгізілді.
"Мемлекет басшысына оның цифрлық бейнебақылау камералары, дабыл түймелері, өртке қарсы қауіпсіздік жүйелері, Face ID қондырғысы бар арнайы турникеттер секілді 4 бөліктен тұратыны жөнінде баяндалды."
Содан кейін Мемлекет басшысы мегаполистің көлік жүйесін дамыту жөніндегі баяндаманы тыңдады.
Қасым-Жомарт Тоқаевқа 2025 жылдан кейін қоғамдық көлікті толықтай газға және электрге көшіру жөнінде берген тапсырмасының орындалу барысы туралы баяндалды.
Әкімдіктің мәліметіне сәйкес алдағы 2 жыл ішінде қоғамдық көліктің барлық коммуналдық автопаркін жаңарту жоспарланған.
Сонымен қатар 11 жылда алғаш рет троллейбус паркін жаңарту қолға алынды.
Қалада жол құрылысының қарқыны артып келеді.
"Алматыда былтыр 70 көшеге 25 шақырым жаңа жол салынса, биыл 136 көшеге жалпы ұзындығы 70 шақырым болатын жол төсеу жоспарланып отыр."
"Сондай-ақ өткен жылы 200 шақырым жолға орташа жөндеу жұмыстары жүргізілсе, биыл бұл көрсеткіш 250 шақырымға дейін ұлғайтылмақ."
Қаланың Алматы агломерациясымен көлік байланысын қамтамасыз ету жөніндегі Президенттің тапсырмасын орындау аясында жолайырықтар құрылысы жүргізіліп жатыр.
Қаланың шетінен орталығына қарай келетін радиалды жолдарды ашу жұмыстары жүзеге асырылуда.
Осы жылдың соңына дейін Саин мен Мөңке би және Сейфуллин мен Жансүгіров көшелерінің қиылысында жол айырығын салу жоспарланып отыр.
Мемлекет басшысына орнықты көлік базасын қалыптастыру жөнінде жүйелі шешім қабылданғаны туралы мәлімет берілді.
Оның негізін жылдам жүретін қоғамдық көліктер құрайды.
"Жаңа BRT, LRT және метро желілерін ашу заманауи мегаполистің талаптарына сай келетін қалалық ұтқырлықтың тиімді моделіне көшуге мүмкіндік береді."
"Осы орайда «Қалқаман» жаңа метро станциясын ашып, метрополитеннің «Барлық» базарына дейінгі үшінші кезегін салу жұмыстарын бастау керек."
Сондай-ақ метроны солтүстік және шығыс бағыттарда дамыту жобаларын жүзеге асыруға кірісу жоспарланып отыр.
"Бұдан бөлек, Төле би көшесімен өтетін және Алматының батысы мен шығысын жалғайтын LRT-нің (26 км) бірінші желісін іске қосу көзделген."
"Баяндаманы тыңдаған соң, Қасым-Жомарт Тоқаев қаланың көлік жүйесін дамыту жөніндегі жобаларды қолдайтынын атап өтті."
"Президенттің айтуынша, бұл жобалардың іске асырылуы Алматының инвестициялық тартымдылығын арттыруға септігін тигізіп, қала тұрғындарының тұрмыс сапасын жақсартуға ықпал етеді."
"Осыған байланысты Мемлекет басшысы тиісті құжаттарды тез арада дайындап, жобаларды жүзеге асыруға кірісу керек екенін айтты."
"Президент Қасым-Жомарт Тоқаевтың төрағалығымен Алматы қаласында сейсмикалық қауіпсіздікті қамтамасыз ету мәселелері жөнінде кеңес өтті, деп хабарлайды Ақорданың баспасөз қызметі."
"Жиынға Президент Әкімшілігі мен Қауіпсіздік Кеңесінің басшылығы, Үкімет мүшелері, қалалар мен облыстардың әкімдері, сондай-ақ аймақтардағы төтенше жағдайлар департаменттерінің жетекшілері қатысты."
Мемлекет басшысы ел аумағының үштен бір бөлігінде жер сілкінісі қаупі бар екенін айтты.
Сейсмологиялық станциялар соңғы 5 жылда 45 мыңнан астам дүмпу жағдайын тіркеген.
Оның көбі – төмен балдық жер сілкінісі.
Мемлекет басшысы инфрақұрылымдардың халықты эвакуациялауға дайындығына және құлақтандыру жүйесіне қатысты мәселеге ерекше назар аударды.
Мемлекет басшысы төтенше жағдайлардың алдын алу және жою жүйесін материалдық-техникалық тұрғыдан жарақтандыру деңгейінің төмендігін сынға алды.
"Бұл сейсмикалық мониторинг желісіне де, сондай-ақ құтқарушыларды заманауи құрал-жабдықтармен, техникамен және арнаулы киімдермен қамтамасыз ету ісіне де қатысты."
Президент құрылыс барысында сейсмикалық қауіпсіздікті қамтамасыз ету мәселесі толық шешімін таппай отырғанын айтты.
"Мемлекет басшысының пікірінше, зілзала кезіндегі қауіпсіздік шараларын түбегейлі қайта қарау қажет."
"Президент Алматының азаматтық қорғаныс жүйесі жер сілкінісіне дайын болмай шыққанын, ал құзырлы органдар табиғаттың бұл сынағынан өте алмағанын атап өтті."
Қасым-Жомарт Тоқаев Сейсмология саласын дамытудың 2024-2028 жылдарға арналған кешенді жоспарын әзірлеп жатқан Үкіметке сейсмикалық қауіпсіздікті қамтамасыз ету тәсілдерін қайта қарауды тапсырды.
Сонымен қатар Президент бұл жұмыстың нәтижелерін бағалаудың нақты өлшемдерін әзірлеуді және тиісті шаралар қабылдауды талап етті.
"Мемлекет басшысының пікірінше, Алматыдан бөлек, еліміздің басқа да аймақтары жер сілкінісіне дайын болуға және қажетті инфрақұрылымды қамтамасыз етуге тиіс."
Сонымен қатар Президент ғимараттар мен нысандардың сейсмикалық орнықтылығын күшейту қажет екенін атап өтті.
"Үкімет пен әкімдікке осы мәселені зерделеп, тиісті шешім қабылдау жөнінде тапсырма берілді."
Төтенше жағдайлар министрлігіне өз қызметін сыни тұрғыдан қайта таразылау міндеті жүктелді.
"Мемлекет басшысы министр Сырым Шәріпхановтың аталған сала маманы ретінде теориялық білімі бар екенін, бірақ нақты іске келгенде жұмысының нәтижесі көрінбей жатқанын айтты."
"Қасым-Жомарт Тоқаев жиындағы сөзін қорытындылай келе, Алматы қаласының тұрғындарына үндеу жасады."
Сонымен қатар жиында Төтенше жағдайлар министрі Сырым Шәріпханов пен Алматы қаласының әкімі Ерболат Досаев сөз сөйледі.
Президенттің Алматы қаласындағы жұмыс сапары жалғасып жатыр.
"Қасым-Жомарт Тоқаев шаһардағы футбол орталығына барып, жас футболшылармен кездесті."
Одан әрі тұрғындарды сумен қамту нысандарын аралады.
Өзі жүктеген міндеттердің орындалуын тексерді.
Мемлекет басшысының Алматыдағы жұмыс сапары Footlab орталығымен танысудан басталды.
Президенттің алдымен балалар академиясына баруы тегін емес.
Қасым-Жомарт Тоқаев үнемі балалар мен жастарға қолайлы жағдай жасауды талап етеді.
Оның үстіне соңғы уақытта кәсіби футболдағы көрсеткішіміз де көңіл көншітеді.
Ал аталмыш орталықтан келешекте әлем жұлдыздары шығуы ғажап емес.
Орталық өз тәлімгерлерін аяқдопқа өзгеше тәсілмен баптайды.
"Атап айтсақ,  балалар аты әлемге мәшһүр Криштуани Роналду мен Руй Кошта ойлап шығарған жаттығудың негізімен дайындалады."
"Алексей Шакин, ""Footlab"" бас менеджері: - Біз балалардың дерегін дәптерге жазып немесе ойша пайымдап отырмаймыз."
Жас футболшылардың қарым-қабілеті әр жаттығудан кейін арнайы цифрланған нұсқада шығады.
Бұл жаттығу процесіне көп көмектеседі.
Балаларға да өз нәтижесін жақсартуға мотивация сыйлайды.
Мұнда жоғары білікті 8 бапкер 50 баланы жаттықтырып жатыр.
Барлығы 5 жастан 12 жасқа дейінгі 1000-ға жуық баланы жаттықтыру жоспарланған.
"Айта кетейік, орталықтың бас кеңсесі Лиссабонда орналасқан."
"Сондай-ақ, Дубайда жаттығу алаңы бар."
"Бекзат Аманов, тілші: - Бұл қақпа әлемнің үш нүктесін байланыстырып тұр."
Орталыққа келген кез келген ойыншы өзінің соққысының жылдамдығын білу үшін осы қақпаны қолданады.
Кейін оның деректері арнайы таблоға шығады.
"Осы арқылы Дубайдағы, Лиссабондағы жаттықтырушылар біздің балалардың деректерін көре алады."
Орталықтағы озық шәкірттің бірі – Тамирлан Даниярұлы.
Орталық қорғаушы позициясында ойнайтын ол кәсіби футболшы болғысы келеді.
Арман жетегіндегі бозбала әр жаттығуда тыңғылықты дайындалатынын айтты.
"Тамирлан Даниярұлы,  қала тұрғыны: - Мен проф футболист болғым келеді."
Маған бұл жақта жақсы ұнайды.
"Осы 9 станцияның барлығынан өткем, ұнады."
"Бұл жақта маған біз қалай тренироваться етеміз, поляда қалай заниматься етеміз солар ұнайды."
Командам ұнайды.
"Бізде уақыт қалса дворовой футбол ойнаймын, сосын челлендж ойнаймыз."
Бүгінде Footlab франшизасы әлемнің 60-тан астам еліне сатылған.
"Жобаға 1,5 миллиард теңгеден астам жеке инвестиция салынды."
"Орталық биыл 50 мыңнан астам адам қабылдап, Алматы қаласының оқушылары арасында турнир өткізуді жоспарлап отыр."
Инвестор еліміздің барлық өңірінде осындай орталықтар желісін ашқысы келеді.
Бұл бастаманы Президент те қолдады.
Ол жауапты органдарға жер телімін бөлу мәселесінде жәрдем көрсетуді және Астанада осындай футбол орталығын салуды тапсырды.
"Қасым-Жомарт Тоқаев, Қазақстан Республикасының Президенті: - Осындай футбол лаборатория астанада салсақ дұрыс болар еді."
Футболның лоборатория өте жақсы.
"Дүние жүзінде Лиссабонда бар, Дубайда бар, және Алматыда."
Енді Астанада салу керек.
Сумен қамту нысандарының құрылысы Алматының жоғарғы бөлігі Алатаудан ағатын өзендерге тәуелді.
Тау суын тұтынып отырған халық былтыр тапшылыққа тап болды.
"Мұздықтардың жылдам еруінің кесірінен 2,5 есе азайып, тұрғындарға ауызсу жетпей қалды."
Сол мезетте Мемлекет басшысы «Балқаш» станциясындағы резервуар мен 4 скважинаның құрылысын аяқтауды тапсырды.
"Мұнда былтыр 117 шақырым сумен қамту желісі салынып, 46 километр су құбыры жаңғыртылды."
"Осы арқылы Алматы халқының 99,3%-ін сумен қамтитын орталық желіге қосылады."
"Биыл тағы 142 километр су құбырын тартып, 48 шақырым желі жөндеу жоспарланып отыр."
"Осылайша, жыл соңына дейін тұрғындардың 99,6%-іне су жеткізіп, желілердің тозу деңгейін 53,8%-ке дейін төмендейді."
"Валерий Соломко, құрылыс компаниясының құрылтайшысы: - Бұл нысан – осы жобаның жүрегі."
Тұрғындарға су дәл осы жерден бөлінеді.
"Көлсай, Мұзтау және сол маңдағы өзге де алабтарға ауызсу жіберіледі."
Осы арқылы ондаған мың адам таза ауызсумен тұрақты қамтылады.
Ендігі қадам – тіршілік көзін үнемдеу мәдениетін қалыптастыру.
Мемлекет басшысы ауызсуды бау-бақша баптау үшін қолданбау керектігін айтты.
"Қасым-Жомарт Тоқаев, Қазақстан Республикасының Президенті: - Елімізде су тапшылығы бар."
Бізге жалпы мемлекеттік бағдарлама қажет.
Бау-бақшаны суару үшін ауызсуды пайдалануға болмайды.
"Оның орнына су үнемдеу технологиясын қолданысқа енгізіп, жер астынан жаңа су көздерін іздеу қажет."
Алматының тұрғындары ауызсудың тапшылығына жиі шағымданады.
"Сондықтан кешенді, жүйелі жұмыс жүргізілуі керек."
Қасым-Жомарт Тоқаев Алматы қаласын сумен қамтамасыз ету жалпымемлекеттік маңызы бар басым міндет екенін атап өтті.
Еліміз үшін су – байлық.
Сол үшін оны үнемдеу – барша азаматтың міндеті.
"Авторлары: Риат Шони, Бекзат Аманов, Марат Диханбаев, Ділмұрат Сейдаханов, Алмас Омарғалиев."
Қазақстан Президенті Башқұртстан Республикасының басшысы Радий Хабировты қабылдады.
Бұл туралы Ақорданың баспасөз қызметі хабарлады.
Қасым-Жомарт Тоқаев Астана мен Мәскеудің екіжақты байланыстарын нығайтуға өңіраралық ықпалдастық елеулі үлес қосып отырғанын атап өтті.
Осы орайда Башқұртстан Республикасы ерекше рөл атқарады.
"Президент бірқатар келісімнің, соның ішінде үкіметтер деңгейінде қол қойылған Ынтымақтастықтың 2023-2024 жылдарға арналған жол картасының табысты жүзеге асырылып жатқанына назар аударды."
Мемлекет басшысы еліміздің өңірлері мен Башқұртстан арасындағы тауар айналымының қарқынын оң бағалады.
Былтырғы 11 айдың қорытындысы бойынша сауда-саттық деңгейінің көрсеткіші 350 миллион доллардан асты.
Бұл ретте Қазақстан Башқұртстан Республикасының жетекші сауда серіктестерінің үштігіне кіреді.
"Радий Хабиров қазақ жерінде қонақжайлық көрсеткені үшін Қасым-Жомарт Тоқаевқа алғыс айтты Кездесуде сауда-экономикалық, мәдени-гуманитарлық, өнеркәсіп және өзара мүддені көздейтін басқа да салалардағы ынтымақтастықты жандандыруға баса мән берілді."
"Қасым-Жомарт Тоқаевқа «Qarmet» кәсіпорынының қазіргі жай-күйі, қалыпты жұмысқа көшу шаралары, сондай-ақ өндіріс көлемін ұлғайту, еңбек қауіпсіздігінің деңгейін көтеру жоспары туралы баяндалды."
"Кездесу барысында Мемлекет басшысы кәсіпорын қызметкерлерінің қауіпсіздігін қамтамасыз ету, апаттық жағдайларды болдырмау мақсатында құрал-жабдықтар мен материалдық-техникалық базаны барынша жаңғырту жұмыстарын жүргізу аса маңызды екенін атап өтті."
Қазақстан Президентіне «Qarmet» компаниясының басшылығы металлургтер және көмір өндірушілер кәсіподағымен кездесу өткізгені туралы баяндалды.
"Онда еңбек шарты, ұжым үшін маңызды шешімдер қабылдауда өзара ықпалдастықты одан әрі жалғастыру мәселелері талқыланған."
Кездесу қорытындысы бойынша компания мен қызметкерлер арасында болашақ ұжымдық шартты бірлесіп әзірлеу туралы келісімге қол қойылған.
"Андрей Лаврентьевтің айтуынша, «Qarmet» компаниясы өндіріс көлемін арттыру, Орталық Азия мен ТМД-да металлургия саласы бойынша көшбасшы кәсіпорындардың бірі ретіндегі мәртебесін 2028 жылға қарай қайтару жөнінде стратегиялық мақсат қойып отыр."
"Көзделген мақсаттарды іске асыру үшін жылына болат өндірісін 64 пайызға (5 миллион тоннаға дейін), темір кені концентратын 88 пайызға (5 миллион тоннаға дейін) және көмір өндіруді 47 пайызға (9 миллион тоннаға дейін) ұлғайту жоспарланған."
"Сонымен қатар Қасым-Жомарт Тоқаев өңірдегі экология мәселесіне ерекше назар аударып, жабдықтарды газға көшіру арқылы Теміртау қаласындағы экологиялық ахуалды сауықтыру үшін түбегейлі шаралар қабылдау қажет екенін атап өтті."
Бұдан бөлек Мемлекет басшысына Allur машина жасау кәсіпорыны жұмысының нәтижесі мен даму жоспары туралы мәлімет берілді.
2023 жылы зауыт 90 мыңнан астам техника шығарды.
Бұл отандық машина жасау саласындағы рекордтық көрсеткіш.
Биыл наурыз айында Chevrolet Оnix автомобильдерін ұсақ бөлшектерден құрастыру өндірісі іске қосылады.
Škoda автомобильдері сериясын шығаруға арналған жабдықтар ретке келтіріліп жатыр.
Қостанай қаласының индустриялық аймағында қуаты жылына 70 мың машина өндіруге жететін Kia Qazaqstan заманауи зауыты салынуда.
"Кездесу соңында Мемлекет басшысы еңбек қауіпсіздігін қамтамасыз ету үшін кешенді шаралар қабылдау маңызды екенін атап өтіп, инвестициялық жобалардың уақытылы жүзеге асырылуын жалғастыруды, соның ішінде экологияны жақсартуға бағытталған жұмыстарға баса мән беруді тапсырды."
"Президентке Қазақстанның 2023 жылғы даму қорытындысы және әлеуметтік-экономикалық саладағы реформалардың жүзеге асырылуы жөнінде баяндалды, деп хабарлайды Ақорданың баспасөз қызметі."
"Премьер-Министрдің айтуынша, ел экономикасының өсімі 5,1 пайызды құраған."
"Негізгі капиталға салынған инвестиция 13,7 пайызға артып, 39,5 миллиард долларға дейін жетті."
"Бұл ретте былтырғы 9 айда шетелден 19,7 миллиард доллар көлемінде тікелей инвестиция тартылған."
"Шағын және орта бизнес саласында жұмыспен қамтылғандардың саны 14 пайызға (500 мың адамға) артып, 4,3 миллион адамға дейін көбейді."
"Үкіметтің Ұлттық банкпен және өңір әкімдерімен бірлесе атқарған шараларының нәтижесінде инфляция деңгейі 2 есе, яғни 9,8 пайызға дейін төмендеді."
"Сыртқы тауар айналымы 2,2 пайызға өсіп, 126 миллиард долларды құрады."
Сауда балансының оң сальдосы 16 миллиард доллардан асты.
Мемлекет басшысына Үкімет бүкіл әлеуметтік міндеттемелерді уақытылы әрі толық көлемде орындап отырғаны туралы мәлімет берілді.
"Ортақ зейнетақы мөлшері былтыр 10,5 пайызға, ал жыл басынан бері тағы да 9 пайызға индексацияланды."
Мүмкіндігі шектеулі азаматтарға және асыраушысынан айырылған адамдарға төленетін жәрдемақы 23 пайызға ұлғайды.
"Жалпы, еліміздің 4,5 миллион азаматы әлеуметтік қолдау шараларымен қамтылған."
"Ол үшін бюджеттен 4,6 триллион теңге бөлінген."
Бүгінде Инвестициялық жобалардың бірыңғай пулын жүзеге асыру жұмыстары жалғасуда.
"Өткен жылдың қорытындысы бойынша құны 1,8 триллион теңге болатын 298 жоба іске қосылды."
"Биыл сомасы 3,8 триллион теңгені құрайтын тағы 326 жобаны, соның ішінде өңдеу өнеркәсібі саласында құны 1,2 триллион теңге болатын 180 жобаны іске асыру жоспарланып отыр."
Осы ретте 15 мың жаңа жұмыс орны ашылмақ.
"Премьер-Министр кәсіпкерлікті дамыту және инвестициялық ахуалды жақсарту шаралары, энергетика және құрылыс салаларында реформа жүргізу, сондай-ақ агроөнеркәсіп кешеніне жаңа әдістерді енгізу жұмыстары туралы айтты."
"Бұдан бөлек, Президентке тұрғын үй-коммуналдық инфрақұрылымды жаңғырту, халыққа қызмет көрсету сапасы мен оның сенімділігін арттыру шаралары жөнінде мәлімет берілді."
"Сондай-ақ Қасым-Жомарт Тоқаевқа «Ұлттық қор – балаларға» жобасының жүзеге асырылу барысы, «Келешек» бірыңғай жинақтау жүйесінің енгізілуі, денсаулық сақтау және туризм салаларының дамуы жайында баяндалды."
Кездесу соңында Қасым-Жомарт Тоқаев елімізді әлеуметтік-экономикалық тұрғыдан одан әрі дамыту жөнінде бірқатар тапсырма берді.
"Президент Қасым-Жомарт Тоқаевтың төрағалығымен Ішкі істер министрлігінің кеңейтілген алқа отырысы өтті, деп хабарлайды Ақорданың баспасөз қызметі."
"Жиынға Президент Әкімшілігі мен мемлекеттік органдардың басшылығы, өңірлердің әкімдері, ІІМ алқа мүшелері, орталық аппараттың басшылық құрамы және аумақтық полиция департаменттерінің жетекшілері қатысты."
Мемлекет басшысы елімізде «Заң және Тәртіп» қағидатын біржола орнықтыруда полиция айрықша рөл атқаратынын атап өтті.
"Қасым-Жомарт Тоқаевтың пікірінше, құқықтық сауаттың төмен болуы жағымсыз үрдістердің белең алуына әкеп соқтырады."
Мемлекет басшысы құқық қорғау органдары құқық бұзушылықтың алдын алу мәселесіне баса мән бергені жөн деп санайды.
"Қасым-Жомарт Тоқаев мұның, әсіресе, тұрмыстық зорлық-зомбылыққа қарсы күресте маңызы зор екеніне сенімді."
"Оның айтуынша, бұл жерде алдын алу жұмыстарының маңызы жедел әрекет ету және әділ жазасын беру ісінен кем емес."
"Президенттің айтуынша, полицияның сервистік моделінің негізгі қағидаттарын іс жүзінде жүзеге асыру қажет."
"Бұл, ең алдымен, қоғамның талап-тілегіне құлақ асып, шұғыл әрекет ете білу деген сөз."
Сонымен қатар Мемлекет басшысы қоғаммен бірге полиция да түбегейлі өзгеруге тиіс екенін айтты.
Алқа отырысы барысында Қасым-Жомарт Тоқаев орта буындағы басшылық құрамды биыл кезектен тыс аттестациядан өткізу туралы Ішкі істер министрінің ұсынысын қолдады.
Президент балалардың қауіпсіздігін қамтамасыз ету мәселесіне айрықша назар аударды.
"Атап айтқанда, былтыр кәмелетке толмағандарға қарсы жасалған қылмыс саны 22 пайызға артқан."
"Мемлекет басшысының пікірінше, осы бағытта алдын алу жұмыстарын күшейту қажет."
Полиция мектеп басшылығымен бірлесе жұмыс атқаруға тиіс.
"Бұдан бөлек, Президент есірткінің таралуына батыл түрде тосқауыл қоюды талап етті."
Сонымен қатар киберқылмыспен және интернет-алаяқтықпен күрес шараларын күшейту жөнінде тапсырма берілді.
Қасым-Жомарт Тоқаев жазасын өтеп жатқандардың негізгі құқықтарын сақтау маңызды екенін атап өтті.
"Оның пікірінше, абақты дегеніміз – айыпты адамды жазалау орны ғана емес, адамның қайтадан қылмыс жасауына жол бермейтін мекеме болуға тиіс."
Сонымен бірге Президент құқық қорғау органдарының қызметі халық арасында бүкіл мемлекеттік жүйенің бет-бейнесі туралы түсінік қалыптастырады деп санайды.
"Алқа отырысы барысында Ішкі істер министрі Ержан Сәденов қылмысқа, тұрмыстық зорлық-зомбылыққа, жасөспірімдер арасындағы қылмысқа, интернет алаяқтыққа қарсы күрес және оның алдын алу шаралары мен жүргізіліп жатқан жұмыстар, сондай-ақ ішкі істер органдары қызметінің тиімділігін арттыру мәселесі туралы есеп берді."
Мемлекет басшысы қоғаммен бірге полиция да түбегейлі өзгеруге тиіс екенін айтты.
Бұл туралы Президент Ішкі істер министрлігінің кеңейтілген алқа отырысында мәлімдеді.
Алқа отырысы барысында Қасым-Жомарт Тоқаев орта буындағы басшылық құрамды биыл кезектен тыс аттестациядан өткізу туралы Ішкі істер министрінің ұсынысын қолдады.
Президент балалардың қауіпсіздігін қамтамасыз ету мәселесіне айрықша назар аударды.
Бұл туралы Мемлекет басшысы Ішкі істер министрлігінің кеңейтілген алқа отырысында айтты.
"Атап айтқанда, былтыр кәмелетке толмағандарға қарсы жасалған қылмыс саны 22 пайызға артқан."
"Мемлекет басшысының пікірінше, осы бағытта алдын алу жұмыстарын күшейту қажет."
Полиция мектеп басшылығымен бірлесе жұмыс атқаруға тиіс.
"Бұдан бөлек, Президент есірткінің таралуына батыл түрде тосқауыл қоюды талап етті."
Сонымен қатар киберқылмыспен және интернет-алаяқтықпен күрес шараларын күшейту жөнінде тапсырма берілді.
"Мемлекет басшысы Рим Папасының шақыруымен Қасиетті Таққа алғашқы ресми сапарын жасады, деп хабарлайды Ақорданың баспасөз қызметі."
Қазақстан Президенті сөзінің басында әлемдегі адамзаттың игілігі жолындағы қажымас қайраты мен қажырлы күш-жігері үшін Католик шіркеуінің Жоғарғы Понтификіне ризашылығын білдірді.
"Мемлекет басшысының айтуынша, барлық діндердің өкілдері Әділетті Қазақстанды құруға елеулі үлес қосуда."
"Қазақстан Президенті Рим Папасы Францисктің «Қалаға және әлемге» атты дәстүрлі Жолдауын еске сала отырып, оның «Бейбітшілік – ең алдымен Құдайдың сыйы."
Бірақ бұл – бәрімізге жүктелген үлкен жауапкершілік» деген сөздерін толық қолдайтынын жеткізді.
"Қасым-Жомарт Тоқаев екіжақты қатынастар аясында Қазақстан шынайы достыққа, келісім мен өзара құрметке негізделген Қасиетті Тақпен арадағы бұрыннан келе жатқан серіктестік байланыстарды жоғары бағалайтынын атап өтті."
"Сондай-ақ белсенді саяси диалог жүргізіліп отырғанын, құқықтық базаны ретке келтіру, кеңейту үшін дәйекті жұмыстар атқарылып жатқанын жеткізді."
Қазақстан Президенті әлемдегі текетірестер мен алауыздық ошақтарын тоқтатуға бағытталған белсенді күш-жігері үшін Рим Папасы Францискке ризашылығын білдірді.
Өз кезегінде Понтифик бейбітшілік пен келісімді қамтамасыз ету ісіндегі күш-жігері үшін Қазақстан Президентіне алғыс айтты.
"Кездесу соңында Мемлекет басшысы мазмұнды кездесу үшін Рим Папасына алғыс айтып, Қазақстан алдағы уақытта толеранттылық, үйлесімділік, бауырластық идеяларын дәріптеу ісінде Қасиетті Тақпен ынтымақтастық жасауға ниетті екенін растады."
"Президент Қасым-Жомарт Тоқаев Рим Папасы Францискпен кездесу үшін Ватиканға келді, деп хабарлайды Ақорданың баспасөз қызметі."
Мемлекет басшысының келуіне орай швейцариялық гвардияның Құрмет қарауылы сап түзеп тұрды.
Қазақстан Президентін Папа сарайы Префектурасының регенті Леонардо Сапиенца қарсы алды.
"Дүниежүзілік банктің бағалауынша, Қазақстанда құны 46 триллион доллардан асатын бес мыңнан астам барланбаған кен орыны бар."
Біз Еуропа Одағына мүше елдердің экономикасына қажетті ең маңызды 34 шикізаттың 19 түрін өндіреміз.
"Ал тиісті инвестиция болса, кобальт, вольфрам, литий сияқты пайдалы қазбалардың 9 түрін игеруге болады."
"Италиялық кәсіпкерлермен кездескен мемлекет басшысы Қасым-Жомарт Тоқаев бизнесмендерді ел экономикасына инвестиция құйып, бірлескен жобаларды жүзеге асыруға шақырды."
Ол үшін барынша қолдау болады деді Президент.
«Қазақстан-Италия» инвестициялық дөңгелек үстелі.
Бұл жиынға елімізбен іскерлік байланыс орнатуға ниет білдірген халықаралық деңгейдегі 30-ға жуық компанияның өкілдері жиналды.
"Қасым-Жомарт Тоқаев, Қазақстан Республикасының президенті: - Былтыр еліміздің экономикалық өсімі 5,1 пайыз деңгейінде болды."
Бұл болжамды жаһандық көрсеткішке қарағанда шамамен 2 есе жоғары.
Біздің орта мерзімді перспективадағы стратегиялық мақсатымыз – 2029 жылға қарай экономиканың көлемін екі есе ұлғайтуға мүмкіндік беретін 6-7 пайыздық өсімге қол жеткізу.
Ол үшін ауқымды реформалар жүргізу қажет еді.
"Сондықтан саяси реформалармен қатар, нарықтық және бәсекеге қабілетті экономикамызды айтарлықтай нығайтып жатырмыз."
Мен мұны табысқа жетудің қажетті шарты деп есептеймін.
"Қазақстанда таяу арада экономикамыздың ашық, сенімді және қарқынды дамуына ықпал ететін аса маңызды әрі түбегейлі реформалар басталады."
Мұны сіздерге сенімді түрде айта аламын.
"Қазақстандағы стандарттарды, ережелерді және бизнес жүргізу тәжірибесін Экономикалық ынтымақтастық және даму ұйымының деңгейіне жеткізу."
Бұл Президент айқындап берген міндет болып отыр.
Ол үшін әрине инвестицияны көптеп тарту қажет.
Бұл ретте Қазақстан ең жоғары халықаралық стандарттарға сай келетін инвестициялық ахуал қалыптастыруға ниетті.
"Қасым-Жомарт Тоқаев, Қазақстан Республикасының президенті: - Біз инвесторларға оңтайлы әрі ыңғайлы орта қалыптастыру үшін бизнеске қойылатын артық талаптарды анықтап, оларды жойдық."
"Жақында Инвестицияларды тарту жөніндегі кеңес құрылып, оған кең ауқымды өкілеттік берілді."
"Бұл Кеңестің жедел шешім қабылдауына, көрсетілетін жан-жақты мемлекеттік қолдауды қамтамасыз ету арқылы инвестициялық жобаларды жүзеге асыруына ықпал етеді."
Энергетика саласы – екі ел арасындағы экономикалық ынтымақтастықтың негізгі бағыты.
Италиялық кәсіпкерлерге Президент осылай деді.
Бүгінде Қазақстан мұнайының 80 пайыздан астамы Еуропаға экспортталады.
Бұл Еуроодаққа қажет мұнайдың шамамен 10 пайызын қамтамасыз етеді.
"Қасым-Жомарт Тоқаев, Қазақстан Республикасының президенті: - Қазақстанның ұзақ жылдан бергі және сенімді энергетикалық серіктесі Италияға алғыс айтқым келеді."
Біз италиялық ENI компаниясының Қазақстан экономикасына қосқан үлесін жоғары бағалаймыз.
Қазақстан мұнай мен газды барлау саласында мол мүмкіндік ұсынып отыр.
Біз маңызды кен орындарын ашу мақсатында әлемдік озық тәжірибені енгізіп жатырмыз.
Сондай-ақ Италия компанияларын мұнай-газ саласында сервистік қызмет көрсету ісіне атсалысуға шақырамыз.
Қазір елімізде басымдық беріліп отырған тағы бір бағыт – ол жаңартылатын энергия саласы.
"Айта кету керек, Қазақстан өңірде бірінші болып Париж келісімін ратификациялаған мемлекет."
"Яғни, 2060 жылға қарай көміртегі бейтараптығына қол жеткізу жөнінде міндеттеме алып отырмыз."
"Қасым-Жомарт Тоқаев, Қазақстан Республикасының президенті: - Біздің жаңартылатын энергия саласындағы әлеуетіміз 1 триллион кВт/сағ деп бағаланады."
"Оған Францияның, Сауд Арабиясының, Біріккен Араб Әмірліктерінің және Германия мен Швецияның ірі жаһандық компаниялары қызығушылық танытты."
Бұл компаниялар қуаты 43 ГВт болатын жаңартылатын энергияны өндіру жөніндегі жобаларды жүзеге асыруға ниетті.
Италияда электр энергиясының үштен бірі «жасыл энергетика» көздері есебінен өндірілетіні белгілі.
"Осы тәжірибені ескерсек, италиялық компаниялар да аталған жобаларды іске асыруға ниет білдірген кәсіпорындардың қатарына қосыла алады."
Президент бизнес өкілдерін аса маңызды шикізатты өндіру және өңдеу саласында да жұмыс істеуге шақырды.
"Дүниежүзілік банктің бағалауынша, Қазақстанда құны 46 триллион доллардан асатын бес мыңнан астам барланбаған кен орны бар."
Бүгінде біз Еуроодаққа мүше елдердің экономикасына қажетті ең маңызды 34 шикізаттың 19 түрін өндіреміз.
"Қажетті инвестиция болса, кобальт, вольфрам, литий сияқты пайдалы қазбалардың 9 түрін игеруге болады."
Бұдан бөлек Қасым-Жомарт Тоқаев көлік-логистика саласын да арттыру жайына тоқталды.
Еліміз өңірлік хабқа айналу үшін Транскаспий халықаралық көлік бағытын дамытуды белсенді түрде қолға алды.
"Қасым-Жомарт Тоқаев, Қазақстан Республикасының президенті: - Соңғы 15 жылда Қазақстан көлік инфрақұрылымына 35 миллиард доллардан артық қаржы құйды."
Алдағы үш жылда 1300 шақырымнан астам теміржол желісін салуды жоспарлап отырмыз.
"Бұл Қытай, Оңтүстік Азия және Еуропа бағыттарындағы тауар тасымалын ұлғайтуға мүмкіндік береді."
"Сондықтан италиялық инвесторларды біздің айлақтарымызды дамыту, жүк тасымалдаушы кемелерді бірлесе шығару және логистикалық орталықтар құру ісіне белсенді атсалысуға шақырамыз."
"Қазақстан аумағы арқылы өтетін 13 халықаралық бағыттың, сондай-ақ Алматы мен Милан арасындағы тікелей әуе рейстерінің арқасында екі елдің қарым-қатынасы бұрынғыдан да беки түсті."
Біз Астананы Рим және Милан қалаларымен жалғайтын тікелей рейстерді ашу жоспарын қуана құптаймыз.
Мемлекет басшысы ауыл шаруашылығы саласында бірлескен жобаларды тиімді жүзеге асыру үшін зор әлеует бар екеніне тоқталды.
Италия бизнес-элитасының назарын осы бағытқа аударды.
"Тағы елімізде биотехнология, фармацевтика салаларындағы инвестициялық мүмкіндіктер туралы хабардар етті."
Инвестициялық дөңгелек үстел аяқталғаннан соң 4 құжатқа қол қойылды.
"Тараптар энергетика, өнеркәсіп салаларындағы инвестициялық жобаларды жүзеге асыру жөнінде келісімге келді."
"Нұрлан Жақыпов, «Самұрық-Қазына» Ұлттық әл-ауқат қорының басқарма төрағасы: - Біз Balestra компаниясымен келісімге қол қойдық."
Ол келісімге сәйкес біз Түркістан облысында күкірт қышқыл зауытын ашамыз.
Бұл зауыт «Қазатомпром» өнеркәсібінің еншілес компанияларын күкірт қышқылымен қамтамасыз етеді.
Жиын соңында Мемлекет басшысы Қазақстанның әлеуетті инвесторларға жан-жақты қолдау көрсетуге дайын екенін айтты.
Сондай-ақ италиялық кәсіпкерлерді «Астана» халықаралық форумына қатысуға шақырды.
"Риат Шони, Ерлан Наурызбаев, Бахытбек Нұртаев және Алмас Омарғалиев"
Мемлекет басшысы Қасым-Жомарт Тоқаев Италияға ресми сапармен барды.
"Қазақстан Президентін Рим әуежайынан Құрмет қарауылымен бірге Италияның Қорғаныс министрі Гвидо Крозетто, Рим Папасының өкілі Франческо Каналини қарсы алды."
"Ертең Қасым-Жомарт Тоқаев Италия Президенті Серджо Маттарелламен, Премьер-министр Джорджа Мелонимен келіссөздер жүргізеді."
"Сонымен қатар Президент «Қазақстан-Италия» инвестициялық дөңгелек үстеліне қатысып, бірқатар ірі компания басшыларымен кездесулер өткізеді деп жоспарланып отыр."
Ал қаңтардың 19-ы күні Қазақстан Президенті Ватиканда Рим Папасы Францискпен кездеседі.
"Мемлекет басшысы Түркістан облысының әкімі Дархан Сатыбалдыны қабылдады, деп хабарлайды Ақорданың баспасөз қызметі."
Президентке Түркістан облысының былтырғы әлеуметтік-экономикалық дамуы туралы есеп берілді.
Дархан Сатыбалдының баяндамасынан: өткен жылдың қорытындысы бойынша аймақтың негізгі макроэкономикалық көрсеткіштерінде оң динамика байқалады.
"Атап айтқанда, өңірдегі өнеркәсіп өнімінің көлемі 2,5% өсіп, 1 трлн теңгеден асқан."
"Өңдеу өнеркәсібін дамыту үшін жалпы сомасы 30,2 млрд теңге болатын 20 жоба іске қосылып, 594 жаңа жұмыс орны ашылған; алдағы 5 жылда өңірдің өз кірісін 100 млрд теңгеге арттыру жоспарланып отыр; алдын ала есеп бойынша былтыр жалпы өңірлік өнім көлемі 3,8 трлн теңге болған."
"Ал ауыл шаруашылығындағы өнім көлемі 1,1 трлн теңгені құраған."
"Бұл көрсеткіш бойынша Түркістан облысы республикада көш бастап тұр; cаланы әртараптандыру нәтижесінде 3,3 млн тонна көкөніс, бақша өнімдері жиналды."
"Бұл – рекордтық көрсеткіш; ауыл шаруашылығында өнім көлемін арттыруға, суды үнемдеуге ықпал ететін жаңа әдіс-тәсілдер мен технологиялар енгізіліп жатыр; облыстағы кәсіпкерлік субъектілерінің саны 211 мыңға жетіп, 1,6 трлн теңгенің өнімі өндірілген; облыста жалпы сомасы 407,5 млрд теңге болатын құрылыс жұмыстары жүргізіліп, 898,9 мың шаршы метр тұрғын үй пайдалануға берілген; үш мыңға жуық отбасы баспаналы болды; былтыр бюджет есебінен 35 мектептің құрылысы жүргізіліп, 20 мектеп ашылды; «Жайлы мектеп» жобасы аясында облыста үш жыл ішінде 49 мың оқушыға арналған 63 мектеп салынады; өткен жылы облыстағы 20 елді мекенге жаңадан ауызсу құбыры тартылды."
"Тоғыз ауылдағы ескірген су тарту жүйелері жаңартылды; 62 газбен қамту нысанының құрылысы аяқталып, 48 елді мекенге көгілдір отын жеткізілді."
"Кездесу соңында Қасым-Жомарт Тоқаев облыс әкіміне халықтың әл-ауқатын арттыру, өңірдің экономикалық жағдайын жақсарту жөнінде берген тапсырмаларын жүйелі әрі сапалы орындау қажет екенін айтты."
Сондай-ақ Түркістан өңірін дамыту жұмыстарын жалғастыруды тапсырды.
Мемлекет басшысына Шымкент қаласының 2023 жылғы әлеуметтік-экономикалық дамуы жөнінде есеп берілді.
"Өткен жылдың қорытындысы бойынша негізгі капиталға салынған инвестиция көлемі 26 пайызға артып, 724,3 миллиард теңгені құраған."
Былтыр 1 миллиард 51 миллион теңгенің өнеркәсіптік өнімі өндірілген.
"Құрылыс саласы айтарлықтай жанданып, 1 миллион шаршы метрден астам тұрғын үй пайдалануға берілген."
"Қала әкімінің айтуынша, өңірде өнеркәсіп саласын дамыту үшін жалпы аумағы 867 гектар болатын 5 өндірістік аймаққа инфрақұрылым тарту жұмыстары қолға алынып, инвестициялық жобалардың пулы жасақталған."
Шаһарда қазіргі уақытта 128 мыңнан астам шағын және орта бизнес субъектісі жұмыс істейді.
"Бұл 2022 жылмен салыстырғанда 16,4 пайызға көп."
"Кәсіпкерлікті дамыту үшін 3498 жобаға жалпы сомасы 19,8 миллиард теңге көлемінде қолдау көрсетілген."
Сонымен қатар Президентке Шымкент шаһарының инфрақұрылымын жаңғырту жұмыстарының барысы жөнінде баяндалды.
"Атап айтқанда, қалада жаңа әуежай терминалының құрылысы және теміржол вокзалын реконструкциялау жұмыстары жүргізіліп жатыр."
"Бұдан бөлек Шымкентте «Ізетті зейнеткер» сауықтыру орталығы, Конгресс холл, Үстел теннисі кешені және жаңа ипподром сияқты нысандар бой көтерген."
"Былтыр үш мектепке қосымша ғимарат, Оқушылар сарайы және Балаларға арналған шығармашылық орталық пайдалануға берілген."
«Жайлы мектеп» ұлттық жобасы аясында 28 мың оқушыға арналған 18 білім беру мекемесінің құрылысы басталған.
Сонымен қатар Мемлекет басшысына жол-көлік инфрақұрылымын дамыту барысы баяндалды.
"Қала әкімі 233 шақырым жолға жөндеу жұмыстары жүргізіліп, үлкен жолайырық пайдалануға берілгенін айтты."
"Сондай-ақ қоғамдық қауіпсіздікті қамтамасыз ету мақсатында биыл қала көшелеріне 3000 бейнебақылау камерасын орнату, 1000-ға жуық көшені жарықтандыру жоспарланып отыр."
Соңғы жылдары осындай жүйелі шаралардың нәтижесінде қылмыс саны 33 пайызға азайған.
Бұдан бөлек Президентке мемлекет меншігіне қайтарылған нысандар туралы мәлімет берілді.
"Атап айтқанда, жылдар бойы қараусыз қалған бұрынғы Фосфоршылар сарайы қала балансына қайтарылды."
"Орталықтағы «Спутник» гүлзары мемлекет меншігіне өтіп, демеушілер есебінен қайта абаттандырылды."
"Кездесу соңында Қасым-Жомарт Тоқаев Ғабит Сыздықбековке қала экономикасын одан әрі әртараптандыру, қосымша инвестиция тарту, сондай-ақ шағын және орта бизнесті қолдау шараларын күшейту жөнінде нақты тапсырмалар берді."
Дания Королі X Фредерик таққа отырды.
Осыған орай Президент Қасым-Жомарт Тоқаев құттықтау жеделхатын жолдады.
"Жеделхатта қазақ басшысы: «Дания өзінің орнықты дамуын, халқының әл-ауқатын еселеп, халықаралық аренадағы беделін арттыру жолындағы игі істерді жалғастыра беретініне кәміл сенемін."
Қазақстан мен Дания арасындағы достық пен өзара қолдауға негізделген жан-жақты ынтымақтастық бірлескен күш-жігеріміздің арқасында алдағы уақытта да нығая түсетініне үмітім зор» деп жазды.
"Сонымен қатар Президент осыған дейін патшайым болған II Маргретеге де хат жолдап, екі ел ынтымақтастығы дамуына қосқан сүбелі үлесі үшін алғыс білдірді."
Биыл Қарағанды облысында «Жайлы мектеп» жобасы аясында 7100 орындық 10 мектеп пайдалануға берілмек.
"Тағы ауылдарда 92 денсаулық сақтау нысанының құрылысы, екі ауданаралық аурухананы жаңғырту жұмыстары басталған."
Бұл жайында бүгін Президент қабылдауында болған Қарағанды облысының әкімі Ермағанбет Бөлекпаев айтты.
"Өңір басшысының сөзінше былтыр 11 айдың ішінде облыста өнеркәсіп өнімінің көлемі 3,1 трлн теңгеге жеткен."
"Негізгі капиталға салынған инвестиция 16,3 пайызға артып, 727 млрд теңге болды."
"Бұдан бөлек Президентке жылыту маусымының барысы, Qarmet кәсіпорнындағы қазіргі жағдай туралы баяндалды."
"Мемлекет басшысына жаңа инвестордың өндірісті тұрақтандыру және оның көлемін арттыру бағытында қабылдап жатқан шаралары, сондай-ақ өндірісті жаңғырту және компания жұмысшыларының еңбек қауіпсіздігін қамтамасыз ету жоспары жөнінде мәлімет берілді."
"Ермағанбет Бөлекпаев, Қарағанды облысының әкімі: - Өткен жылы 11 ірі инвестициялық жоба іске қосылып, 2,5 мыңнан астам тұрақты жұмыс орны құрылды."
"Сонымен қатар жылыту маусымы бойынша дайындығын, жеке Qarmet компаниясы инвесторының атқарып жатқан жұмыстары бойынша компанияның алға қойған жоспарлары туралы мәлімет бердім."
Мемлекет басшысы Қасым-Жомарт Тоқаев православ христиандарды Рождество мерекесімен құттықтады.
Мемлекет басшысы Қасым-Жомарт Тоқаевтың Рождество мерекесімен құттықтауы 2024 жылғы 07 қаңтар Құрметті отандастар!
Қазақстанның барша православие христиандарын Рождество мерекесімен құттықтаймын!
"Бұл мейрамда жоғары адамгершілік қасиеттер кеңінен дәріптеледі, ізгілік пен әділдікті орнықтыра түсуге баса мән беріледі."
"Рождество адамзатты жасампаз әрі мейірімді болуға, жақындарына қамқорлық танытуға және мұқтаж адамдарға қол ұшын созуға үндейді, осы дінге сенетін жандарға үміт пен қуаныш сыйлайды."
"Басқа дәстүрлі діндер секілді православие де мызғымас рухани құндылықтарды орнықтыру, өскелең ұрпаққа тәлім-тәрбие беру және халқымыздың сан қырлы тарихи-мәдени мұрасын сақтау жолында маңызды роль атқарады."
Православие еліміздің дәйекті дамуына қажетті басты шарттың бірі – жалпыұлттық бірлігімізді нығайтуға да ықпал етеді.
"Православиені ұстанатын азаматтарымыз Әділетті Қазақстанды құруға және еңбекқорлыққа, білімпаздыққа, отаншылдыққа, тілектестікке, өзара жауапкершілікке негізделген жаңа қоғамдық этиканы қалыптастыруға елеулі үлес қосады деп сенемін."
Баршаңызға зор денсаулық және бақ-береке тілеймін!
"Мемлекет басшысына Мәжілістің заң шығару қызметі туралы баяндалды, деп хабарлайды Ақорданың баспасөз қызметі."
"Ерлан Қошановтың айтуынша, сессия басталғалы бері 35 заң қабылданып, Сенатқа жолданған."
"«Ұлттық қор – балаларға» бағдарламасының жүзеге асырылуын, сондай-ақ жер қойнауын пайдалану, бизнес жүргізу, тәлімгерлік пен балалардың қауіпсіздігі, денсаулыққа зиян келтіретін жұмыс орындарында еңбек ететін азаматтарды арнайы төлемақымен қамтамасыз ету мәселелерін реттейтін құжаттар қабылданған."
Қазіргі уақытта депутаттардың қарауында 69 заң жобасы жатыр.
Оның үштен бір бөлігіне Мәжіліс депутаттары өздері бастамашы болған.
"Президенттің тапсырмасымен Бюджет кодексі, халықтың тым көп несие алуын төмендету, тұрғын үй саясаты, мемлекеттік сатып алу, ғылым және технологиялық саясат, тұтынушылардың құқықтарын қорғау, жылу энергетикасы, масс-медиа, адам саудасына қарсы іс-қимыл және басқа да заң жобалары бойынша жұмыстар жүргізілуде."
Өте маңызды заң жобалары Қоғамдық палатаның отырыстарында талқыланады.
"Мемлекет басшысына Мәжіліс депутаттары халықтың қаржылық сауатын арттыру үшін парламенттік тыңдау, медициналық сақтандыру жүйесін дамыту, есірткі қылмысына қарсы іс-қимыл және сауда саясатын жетілдіру мақсатында үкімет сағаттарын өткізгені жөнінде мәлімет берілді."
Сонымен қатар Мәжіліс спикері партиялық фракциялар мен бір мандатты депутаттар белсенділігінің артуы Парламенттегі пікірталас деңгейін көтергенін атап өтті.
Депутаттар жылдың алғашқы күнінен бастап сайлаушылармен кездесу және халықтың тұрмысын жақсарту жөніндегі Президент тапсырмаларының орындалуына бақылау жүргізу үшін өңірлерге аттанды.
"Бұдан бөлек, Қасым-Жомарт Тоқаевқа Палата депутаттарының парламенттік дипломатия аясындағы қызметі де таныстырылды."
Кездесу соңында Мемлекет басшысы Мәжілістің 2023 жылы атқарған жұмыстарына оң баға берді.
"Президенттің айтуынша, қабылданған заңдар халықтың тұрмыс сапасын арттыруға тікелей ықпал етеді."
Сонымен қатар Қасым-Жомарт Тоқаев еліміздің әлеуметтік-экономикалық жаңғыру бағдарына қатысты негізгі шараларды жүзеге асыруды көздейтін заңдарды қабылдау қажет екеніне назар аударды.
"Мемлекет басшысы Иран Ислам Республикасының Президенті Ибрахим Раисиге көңіл айту жеделхатын жолдады, деп хабарлайды Ақорданың баспасөз қызметі."
Қасым-Жомарт Тоқаев Иранның Керман қаласында болған лаңкестік әрекет салдарынан көптеген адамның қаза табуына байланысты Ибрахим Раисиге көңіл айтты.
– Керман қаласында болған лаңкестік әрекет салдарынан жүздеген адамның қаза тапқаны және жарақат алғаны туралы суыт хабарды терең күйзеліспен қабыл алдым.
"Осындай ауыр сәтте қайғы-қасіреттеріңізге ортақтасып, барша қазақстандықтардың және жеке өз атымнан Сізге, жақындарынан айырылған азаматтарға, сондай-ақ бүкіл Иран халқына көңіл айтамын, – деп жазылған жеделхатта."
"Мемлекет басшысы бақилық болғандардың жандары жәннатта болуына, ал зардап шеккендердің тезірек сауығып, отбасыларына аман-есен оралуына тілектестік білдірді."
"Қазіргі Қазақстанда цензура, арнаулы заңдар мен жазалаушы органдардың ешқайсысы жоқ."
"Біздің заңнамамызда азаматтарды саяси көзқарасы үшін қудалауға негіз болатын бірде-бір жарлық, бірде-бір заң, бірде-бір нормативтік құжат жоқ."
"""Егемен Қазақстан"" газетінде шыққан сұхбатында Мемлекет басшысы Қасым-Жомарт Тоқаев осылай деп Қазақстанның ауқымды демократиялық өзгеріс жасап, адам құқықтарын қорғау ісінде зор табысқа жеткен бірден-бір ел екенін атап өтті."
"Елімізде Адам құқықтары жөніндегі уәкіл институты, көптеген тәуелсіз бұқаралық ақпарат құралы жұмыс істеп тұр."
"Сондай-ақ, Президент жаңа заң қабылданған соң елде бейбіт жиындардың саны еселеп артқаны жайында айтты."
Қазақстан сыртқы саясатта ұлттық мүддені басты орынға қояды.
Саяси дипломатия – ең әуелі еліміздің егемендігі мен аумақтық тұтастығын сақтау және экономикамыздың дамуы үшін қызмет етеді.
Сыртқы саясат саласындағы басты ұстанымдар ел Президентінің «Егемен Қазақстан» газетіне берген сұхбатында айтылды.
"Қасым-Жомарт Тоқаев Орталық Азияның сауда және инвестиция үшін жаңа мүмкіндіктер аймағына айналғанын атап өтіп, қазіргідей күрделі геосаяси жағдайда көршілерімізбен ынтымақтастықты дамытудың маңыздылығына тоқталды."
Ал 2024 жылы еліміз халықаралық деңгейдегі бірқатар ықпалды ұйымдарға төрағалық етеді.
Бұл Қазақстанның әлемдік дипломатиядағы абырой-беделін арттыра түседі.
"Қасым-Жомарт Тоқаев, Қазақстан Республикасының Президенті: - Тағы бір маңызды шара – Астана халықаралық форумы."
Биылғы маусым айында өтетін алқалы жиынға әлемнің көптеген көшбасшысы мен жаһандық деңгейдегі компаниялардың жетекшілері қатысады.
"Жиында климаттың өзгеруі, азық-түлік тапшылығы және энергетикалық қауіпсіздік сияқты барша елдерге ортақ мәселелер талқыланады."
БҰҰ Бас Ассамблеясы аясында Франциямен бірлесіп «One Water Summit» халықаралық форумын өткізу туралы уағдаластықтың мән-маңызы зор.
Бұл басқосу климаттың өзгеруіне қатысты жаһандық қозғалысқа сүбелі үлес қосатын жиын болмақ.
Жүйелі реформалар – экономиканы өрбітудің екінші бағыты.
Президент өзінің сұхбатында мемлекет пен бизнестің қарым-қатынасын қайта қарауға мүмкіндік беретін жаңа Салық кодексін әзірлетіп жатқанын да атап өтті.
Салық жүйесін жетілдіргенде тек төлем жинау тәсілімен шектеліп қалмау өте маңызды.
"Бір жағынан, инвесторларға қолайлы жағдай жасау керек."
"Екінші жағынан, бюджет кірісінің азайып кетпеуіне мән берген жөн."
"Яғни таразы басын тең ұстау қажет, деді Қасым-Жомарт Тоқаев."
"Қасым-Жомарт Тоқаев, Қазақстан Республикасының Президенті: - Жаңа Бюджет кодексі де – өте маңызды құжаттың бірі."
"Біз «қазына қаражатына» деген көзқарасымызды өзгертіп, оны тиімді, жөнімен әрі үнемдеп жұмсауға тиіспіз."
Бұл ретте мемлекеттік сатып алу ісін және мемлекет пен жеке сектордың серіктестігін реттейтін жаңа заңдар елеулі рөл атқарады.
Осы құжаттар мемлекеттік сатып алу ісінің ашық болуын да қамтамасыз етеді.
Сондай-ақ экономиканы дамытуға қажетті қаражат қорын қалыптастыруға септігін тигізеді.
2023 жылдың қорытындысы бойынша Қазақстанның Ішкі жалпы өнімі қазіргі бағамен есептегенде 259 миллиард доллардан асады.
Сұхбат кезінде Президент халықаралық валюта қоры сарапшыларының болжамын тілге тиек етті.
Алдыңғы жылмен салыстырғанда 15 пайызға артады деп бағаланған ішкі жалпы өнім Орталық Азиядағы ең жоғары ақшалай өсім болмақ.
"Алайда мемлекет басшысы макроэкономикалық көрсеткіштерден гөрі, халықтың тұрмыс сапасын жақсарту әлдеқайда маңызды екенін жеткізді."
"Үкімет экономиканы басқарудың тың тәсілдерін қолдана алса, жақсы болжамдар ақиқатқа айналатынына сенім білдірді."
Ол үшін бүгінде негізгі екі бағытта жұмыс атқарылып жатыр.
"Ауқымды өнеркәсіп жобаларын іске асырумен қатар, инвестиция тартуға қолайлы жағдай жасау – осы бағыттардың бірі."
"Қасым-Жомарт Тоқаев, Қазақстан Республикасының Президенті: - Бұл міндетті орындауға жекешелендіру және активтерді қайтару науқандары да септігін тигізеді."
"Қомақты инвестиция болса, экономика қарқыны үдей түседі және жаңа мүмкіндіктер пайда болады."
Осы орайда мен жақында Инвестиция штабын құру туралы Жарлыққа қол қойдым.
Бұл штабқа еліміздегі инвестициялық ахуалды жақсарту және инвестициялық жобаларды сапалы жүзеге асыру үшін ауқымды өкілеттік берілген.
"Аймақтарда жаппай тәртіпсіздік белең алып, жергілікті билік дәрменсіздік танытқанда, еліміздің Қауіпсіздік кеңесі Ұжымдық қауіпсіздік туралы шарт ұйымына жүгіну туралы шешім қабылдады."
Ұйым бітімгерлері Қаңтар оқиғасы кезінде бір де бір оқ атқан жоқ.
Қасым-Жомарт Тоқаев Egemen Qazaqstan газетіне берген сұхбатында осылай деді.
Президент көлемді сұхбатында Қаңтар оқиғасы кезіндегі Ұжымдық қауіпсіздік туралы шарт ұйымының рөлін осылайша тілге тиек етті.
"Айтуынша, Қазақстан бітімгерлік күштерін тұрақтылық пен қауіпсіздікті қамтамасыз ету үшін ғана қысқа мерзімге енгізуді сұрады."
Сол кезде осы ұйымның төрағасы Армения болатын.
Биыл Қазақстан төрағалық етеді.
"Армения жасағы «Ақсай» нан зауытын және «Алматы су» мекемесін, Беларусь жасағы Жетігендегі аэродромды, Тәжікстан мен Қырғыз Республикасының әскери қызметшілері Алматы қаласының бірінші және екінші жылу электр орталықтарын, Ресей жасағы үшінші жылу электр орталығы мен телекоммуникация нысандарын күзетті."
"Қасым-Жомарт Тоқаев, Қазақстан Республикасының Президенті: - Біз бұл құрылымның мүшесі ретінде Ресейге емес, Ұжымдық қауіпсіздік туралы шарт ұйымына жүгіндік."
Сол кезде осы ұйымның төрағасы Армения еді.
Биыл Ұжымдық қауіпсіздік туралы шарт ұйымына Қазақстан төрағалық етеді.
"Құрылым жасағы, шын мәнінде, бітімгерлік рөл атқарып, қасіретті күндерде елді жайлаған жүгенсіздікті тоқтатуға септігін тигізді."
"Ұйымға мүше мемлекеттермен келісілгендей, бұл бітімгерлік күштер алдын ала ешқандай талап қоймастан, оның үстіне мерзімінен бұрын Қазақстаннан сыртқа шығарылды."
"Атом электр стансасын саламыз ба, салмаймыз ба – мұны халық шешеді."
"Дегенмен, еліміз үшін таза атом энергиясының маңызы зор."
Қасым-Жомарт Тоқаев бастаманы жалпыхалықтық референдумға шығаруды ұсынғанын айтты.
Жалпы АЭС салу мәселесі бойынша қоғамдық талқылаулар өткізіледі.
"Құрылысты жақтаған немесе қарсы болған сарапшылардың пікірлері барынша таразыланып, шешім қабылданады."
"Президент жобаның құны мен экологияға әсерін қаперден шығармай, мәселені ғылыми зерттеулер негізінде шешкен жөн деді."
"Қасым-Жомарт Тоқаев, Қазақстан Республикасының Президенті: - Қазақстан үшін таза атом энергиясының мәні зор."
Бұл – ел экономикасының болашағына тікелей әсер ететін айрықша маңызды мәселе.
Біз табиғи уран өндіру көлемі жағынан әлемде бірінші орын аламыз.
Ядролық отын компоненттерін де өзіміз өндіреміз.
Сол себепті мен еліміздің аумағында АЭС салу жайына айрықша мән беремін.
"Түптеп келгенде, энергети­ка қауіпсіздігі мәселесін геосаяси мүдде емес, нақты қажеттілік пен мүмкіндіктер тұрғысынан қарастырып, ғылыми зерттеулер негізінде шешкен жөн."
"Әлеуметтік желіде Президент Конституцияға қатысты референдум өткізіп, 2026 жылы тағы да сайлауға түсуді жоспарлап отыр деген қауесет тарап жатыр."
Бұл рас па?
Дихан Қамзабекұлы Мемлекет басшысымен сұхбаты кезінде осы жайында да сұрады.
Оған Қасым-Жомарт Тоқаев: – Бұл – жалған ақпарат.
"Бұдан былай әркім ойына келгенін істеп, Ата заңға оңды-солды өзгеріс енгізе алмайды."
"Ал осындай маңызды мәселеге келгенде, тіпті мүмкін емес, - деп жауап берді."
Президент лауазымына бір-ақ рет сайлану туралы ереже енді ешқашан өзгермейтінін мәлімдеді.
"Қасым-Жомарт Тоқаев, Қазақстан Республикасының Президенті: - Мен жетіжылдық бір ғана мерзім туралы идеяны осыдан 15 жыл бұрын жабық пікірталастарда айтып жүрдім."
Сол кезде ұсыныс аса қолдау таба қоймады.
"Өзім Президент болып сайланғаннан кейін, осы бастамамның артықшылығы мен кемшілігін әбден салмақтап, оны қалай жүзеге асыруға болатыны жөнінде көп ойладым."
Суперпрезидентке тән өкілеттіктерді жою үшін 2022 жылы Конституцияға бірқатар маңызды өзгеріс енгізілді.
Мен сол кезде жетіжылдық бір мерзім идеясын қайта ұсындым.
Бастамама бүкіл халық қолдау білдірді.
Осымен бұл әңгіме тәмам.
"Мемлекет басшысы белгілі ғалым, «Қазақ газеттері» серіктестігінің Бас директоры Диқан Қамзабекұлына сұхбат берді."
Бұл туралы президенттің баспасөз хатшысы Берік Уәли өзінің фейсбук парақшасында жазды.
"Сұхбатта еліміздің ішкі-сыртқы саясатына қатысты мәселелер, мемлекеттің әлеуметтік-экономикалық дамуы, Қаңтар қасіреті, қоғамдағы тұрмыстық зорлық-зомбылық, АЭС құрылысы секілді өзекті тақырыптар талқыланады."
Сондай-ақ Президенттің жеке өзіне қатысты да кейбір мәселелер айтылады.
Қасым-Жомарт Тоқаевтың кең көлемді сұхбаты  ертең «Egemen Qazaqstan» газетінде жарияланады.
"Қасым-Жомарт Тоқаев Қазақстан халқының және жеке өзінің атынан Зузана Чапутованы Словак Республикасының құрылған күнімен құттықтады, деп хабарлайды Ақорданың баспасөз қызметі."
"Қасым-Жомарт Тоқаев Зузана Чапутованың аса жауапты қызметіне толайым табыс, ал Словак халқына бақ-береке тіледі."
"Президенттің атына Жаңа жыл мерекесіне орай шет мемлекеттер мен халықаралық ұйымдардың басшыларынан құттықтаулар келіп жатыр, деп хабарлайды Ақорданың баспасөз қызметі."
"Ресей Президенті Владимир Путин Мемлекет басшысына зор денсаулық, бақ-береке, ал Қазақстан халқына бейбітшілік пен игілік тіледі."
Ол 2023 жыл Қазақстан мен Ресей қатынастары үшін айтарлықтай табысты болғанына назар аударды.
"– Екіжақты байланыстарды одан әрі нығайтуға бағытталған белсенді және сындарлы сипаттағы бірлескен жұмыстарымыз, сондай-ақ ЕАЭО, ҰҚШҰ, ТМД, ШЫҰ және басқа да көпжақты ұйымдар аясындағы серіктестік байланыстарымыз жалғасады деп сенемін."
"Бұл біздің бауырлас халықтарымыздың мүддесіне сай келеді, – деп жазылған жеделхатта."
"Өзбекстан Президенті Шавкат Мирзиёев Жаңа жылда Қасым-Жомарт Тоқаевтың аса жауапты мемлекеттік қызметіне зор табыс тілеп, бауырлас Қазақстан халқының өсіп-өркендей беруіне ниеттестік білдірген."
"– Біздің конструктивті және достық сипаттағы диалогымыз, түрлі салада қол жеткізген уағдаластықтарымыз, сондай-ақ ірі жобалардың толыққанды іске асырылуы келешекте жан-жақты қарым-қатынасымызды нығайтуға және ынтымақтастығымызды жаңа деңгейге көтеруге ықпал етеріне сенімдімін, – деп жазған Өзбекстан Президенті жеделхатында."
"Қырғызстан Президенті Садыр Жапаров өз құттықтауында ортақ күш-жігердің арқасында қазақ-қырғыз арасындағы одақтастық байланыстар одан әрі нығайып, бауырлас халықтардың мүддесіне қызмет етеді деп сенім білдірген."
"Беларусь Президенті Александр Лукашенко Қасым-Жомарт Тоқаевқа қолға алған бастамаларының табысты жүзеге асырылуына тілектестік білдіріп, Қазақстан халқына бейбітшілік, мол игілік тілеген."
– Өтіп бара жатқан жыл халықаралық күн тәртібінде маңызды оқиғаларға толы болды.
Сондай-ақ кез келген қиындықты бірлесе еңсеруге болатынын көрсетті.
"Беларусь Республикасы мен Қазақстан Республикасы арасындағы достық пен өзара түсіністік дәстүрі алдағы уақытта да нығая түсетініне, мемлекеттеріміздің түрлі форматтағы ынтымақтастығы табысты болатынына сенімдімін, – деп жазылған жеделхатта."
"Тәжікстан Президенті Эмомали Рахмон өз құттықтауында 2023 жылы қазақ-тәжік стратегиялық серіктестігі маңызды жаңалықтармен есте қалғанын, екі халық арасындағы ынтымақтастық одан әрі жан-жақты дами беретінін атап өткен."
"Сонымен қатар Мемлекет басшысын ҚХР Төрағасы Си Цзиньпин, Түрікменстан Президенті Сердар Бердімұхамедов, Әзербайжан Президенті Ильхам Әлиев, Армения Премьер-министрі Никол Пашинян, Финляндия Президенті Саули Ниинистё, БАӘ Президенті Мұхаммед бен Заид Әл Нахаян, Иран Президенті Ибрахим Раиси, Эстония Президенті Алар Карис, Украина Президенті Владимир Зеленский, БАӘ Вице-президенті, Премьер-министрі және Дубай Әміршісі Мұхаммед бен Рашид Әл Мактум, Жапония Премьер-министрі Фумио Кишида, Норвегия Королі V Харальд, Түрікменстан Халк Маслахатының төрағасы Гурбангулы Бердімұхамедов, БАӘ Вице-президенті, Президент Әкімшілігінің басшысы Мансур бен Заид Әл Нахаян, Ресей Премьер-министрі Михаил Мишустин, Қытайдың Халықтық саяси консультативтік кеңесі Бүкілқытайлық комитетінің төрағасы Ван Хунин және шет мемлекеттердің бұрынғы басшылары, халықаралық ірі ұйымдардың, компаниялардың, банктердің, қаржы институттарының, дипломатиялық миссиялардың жетекшілері мен басқа да ресми тұлғалар құттықтады."
Құттықтаулар әлі де келіп жатыр.
Мемлекет басшысы Астанадағы санитариялық-эпидемиологиялық сараптама орталығына барды.
Мекеме соңғы үлгідегі құрал-қондырғымен жабдықталған.
Бірнеше зертханасы бар.
Басқа жерде күмән тудырған зерттеулердің дұрыстығы мен дәлдігін осы мекемеде нақты тексеруге болады.
"Президент орталық жұмысына сәттілік тілеп, мамандарға алғысын айтты."
Бұл – Президент Іс басқармасының медициналық орталығына қарасты санитариялық-эпидемиологиялық сараптама орталығының жаңа ғимараты.
Биыл пайдалануға берілген.
5 қабаттан тұрады.
Жалпы ауданы – 11 347 шаршы метр.
"Мұнда қоршаған ортаға және тамақ өнімдеріне бактериологиялық, молекулярлық-генетикалық, паразитологиялық, санитариялық-химиялық және токсикологиялық, радиологиялық зерттеу жүргізіледі."
Орталық соңғы үлгідегі құралдармен жабдықталған.
Сондықтан мекемедегі зертханалар жедел әрі нақты нәтижелерді алуға мүмкіндік береді.
Зертханаларға химиялық реактивтерді қажет етпейтін ерекше қондырғылар орнатылған.
"Бұл, маман атап өткендей, зерттеу уақытын едәуір қысқартып, қаржыны да үнемдеуге сеп."
"Зерттеудің жаңа түрін, халықаралық стандарттарды енгізу нәтижесінде орталық референс зертхана мәртебесіне ие болмақ."
"Яғни, басқа жерде күмән тудырған зерттеулердің дұрыстығы мен дәлдігін осы мекемеде нақты тексеруге болады."
"Людмила Бюрабекова, ҚР Президенті Іс басқармасы медициналық орталығы басшысының орынбасары: - Азық-түлік сапасын қысқа мерзімде анықтауға мүмкіндік беретін заманауи анализаторлардан басқа, біздің зертхананың арсеналы жоғары технологиялық құралмен жабдықталған."
7 сағат ішінде зерттелетін материалды жеңіл элементтердің тұрақты изотоптарына ыдыратуға болады.
"Кейін өнімнің шыққан жерін, ондағы зиянды қоспаларды анықтай аламыз."
Бүгінгі таңда азық-түлік қауіпсіздігі әлемнің көптеген елінде Ұлттық қауіпсіздік деңгейіне көтерілді.
Себебі тұтынатын өнім өмір сүру ұзақтығына айтарлықтай әсер етеді.
Президент Іс басқармасы медициналық орталығының тарихы тереңде жатыр.
Қызметі 1929 жылы шағын амбулаториядан басталған орталық бүгінде елдегі бірегей медициналық мекемеге айналды.
6 мыңнан астам жоғары білікті қызметкер еңбек етеді.
"Мемлекет басшысы міндетін мінсіз атқарып жүрген мамандарға алғысын айтып, орталықтың денсаулық сақтау ісіне қосқан үлесін жоғары бағалады."
Бүгінгі таңда медициналық орталық тоғыз озық ұйымды біріктіріп отыр.
"Соңғы жылдары қызметін кеңейтіп, роботталған хирургияны оқыту және ядролық медицина орталықтарын әрі Check-up диагностика бөлімшесі сынды бірнеше жаңа мекеме ашты."
Медциналық ұйымға қарайтын санитариялық-эпидемиялық сараптама орталығында бүгінде 8 зертхана жұмыс істейді.
Енді зерттеулер түрін жылына 2000-ға дейін көбейту көзделіп отыр.
"Авторлары: Қорған Қонысбайұлы, Алмас Омарғалиев."
Мемлекет басшысы Қазақстан Республикасының әкімшілік-аумақтық құрылысының кейбір мәселелері туралы қаулыға қол қойды.
Бұл туралы Ақорданың баспасөз қызметі хабарлады.
«Қазақстан Республикасының әкімшілік-аумақтық құрылысы туралы» Қазақстан Республикасы Заңының 9-бабына сәйкесҚАУЛЫ ЕТЕМІН: 1) Қатонқарағай ауданының құрамынан бөлу жолымен әкімшілік орталығы Үлкен Нарын ауылында орналасатын Үлкен Нарын ауданы; 2) Күршім ауданының құрамынан бөлу жолымен әкімшілік орталығы Марқакөл ауылында орналасатын Марқакөл ауданы құрылсын.
"1) Үржар ауданының құрамынан бөлу жолымен әкімшілік орталығы Мақаншы ауылында орналасатын Мақаншы ауданы; 2) Семей қаласының құрамынан Абыралы, Айнабұлақ, Ақбұлақ, Алғабас, Ертіс, Новобаженово, Озерка, Приречный, Жиенәлі, Достық, Қараөлең, Көкентау ауылдық округтері мен Шүлбі, Шаған кенттерін бөлу жолымен әкімшілік орталығы Семей қаласының аумағында орналасатын Жаңасемей ауданы құрылсын."
2023 жылы Қасым-Жомарт Тоқаевтың жұмыс кестесі тығыз болды.
Президент жылдың алғашқы күнінен бос отырмаған.
"Қасым-Жомарт Тоқаевтың жылдың 17 күнін өңір аралауға арнап, 14 аймаққа барып қайтты."
Бұл жайлы Мемлекет басшысының Кеңесшісі әрі Баспасөз хатшысы Берік Уәли информ.кз сайтына берген сұхбатында айтты.
Президент жұмысының көрінбейтін қырлары жазылған мақалада қазақ басшысының жаңа жылды қайда қарсы алатыны да айтылыпты.
2023 жыл.
"Саяси өзгеріске толы, экономика жағынан табысты һәм маңызды шешімдер жылы."
Президенттің әр пәрмені халықтың тыныс-тіршілігі мен тұрмысын түзеуге бағытталды.
Жұмысы қауырт қазақ басшысы қызметіне жылдың алғашқы күні қосылды.
1 қаңтар күні «Агломерацияларды дамыту туралы» Заңға қол қойды.
Бұл құжат ірі шаһарларды жағалай мекендеген жұртқа майдай жақты.
"Одан кейін бас-аяғы 98 заң, 344 Жарлық, 91 өкімге қол қойды."
Су жаңа 5 министрлік құрылды.
Бұл мемлекеттік басқару жүйесін жетілдурге жол ашты.
Жалпы алғанда Қасым-Жомарт Тоқаевтың алдынан 5 мыңға жуық құжат өтті.
"ГРАФИКА: Қарастырылған және қол қойылған құжаттар – 5 мыңға жуық Заң – 98 Жарлық – 344 Өкім – 91 Мәжіліс хаттамасы – 27 Қызметтік құжат – 4328 ЦИТАТА Берік Уәли, ҚР Президентінің кеңесшісі – Президенттің баспасөз хатшысы Қасым-Жомарт Кемелұлының тапсырмасымен бірқатар маңызды заңдар әзірленіп, күшіне енді."
"Түптеп келгенде әрбір құжаттың мазмұнында мемлекет мүддесін көздейтін маңызды шешімдер, тұтас саланы реттейтін заңнамалық өзгерістер жатыр."
Ал мемлекеттік мүдде дегеніміз қалың қарашаның мүддесі.
"Сол үшін Президент ""Ұлттық қор балаларға"" бастамасын ұсынды."
Бұл шешімді қоғам жылы қабылдады.
Келер жылдан бастап мемлекет мезіретін балалардың шотына түсе бастайды.
Ендігі тұрғындар перзентінің ризығын асыға күтіп жүр.
"БЛИЦ: - Өзімнің қызым бар, 13-те."
Тіркеп бәрін орын-орнына қойып қойдық.
Өте керемет.
"Халықтың, балалардың келешегін ойлап істеп жатқан нәрсе тамаша, маған өте ұнайды."
- Өте жақсы ғой ол.
Ол енді қамқор.
Онсыз-ақ өз ұрпағыңа барлық қамқорлығыңды жасайсың сен.
Сондықтан билігіміз болашақ ұрпаққа қамқорлыық жасап жатыр деп ойлаймын.
"- Жақсы қабылдадым, өте қуанышпен."
"3 балам, 3 қызым бар."
"Балалар болашағымыз ғой, болашағымыз жарқын болсын."
"- Жақсы қабылдадық, қуаныштымыз."
"Шамалы болса да көмегі болады ғой, балалларға болашақта."
Қоғам әділдікті талап етті.
"Демек, ел қазынасы байға да, жарлыға да тең бөліну керек."
Осы тұрғыда Заңсыз активтерді елге қайтаруды қамтамасыз ететін құжатты атап өтуге болады.
Жымқырылған қаржыны әлеуметтік салаға бөлу сәтті шешім болды дейді мәжіліс депутаты Марат Бәшімов.
"Марат Бәшімов, ҚР Парламенті Мәжілісінің депутаты: - Шынын айтып кету керек."
"Осы жылдары Президент бастамасымен өте керекті маңызды, конституцияға сәйкес, конституцияның үстемділігін көтеретін заңдар өте көп қабылданды."
Заңсыз активтерді қайтару деген ол да маңызды ғой.
"Өйткені ол активтерді әлеуметтік салаға берсек, одан артық бізге не керек иә?"
Осы жыл өте жақсы өтті.
Биылғы қабылданған заңдар халыққа маңызды әрі керек те.
Бұл келекшетегі ауқымды бастамалардың іргетасы болатын құжаттар.
Ал бүгін ше?
Халықтың қазіргі халі қалай?
Сұхбатта Берік Уәли жалақы мәселесіне тоқталды.
Педагогтердің еңбекақысын жыл сайын 25 пайызға өсіру арқылы биыл ұстаздар айлығы 100 пайыз көбейді.
"Мектепке дейінгі білім беру мекемелері педагогтері 30, профессор-оқытушылар 26, дәрігерлер 30, медицина қызметкерлері жалақысына 20 пайыз қосып алды."
"Ал  студенттердің стипендиясы 20, магистранттар мен докторанттардың шәкіртақысы 15 пайызға өсті."
"Биыл педагогтердің лауазымдық жалақысы – 100% Мектепке дейінгі білім беру ұйымдарының педагогтері – 30% ЖОО оқытушылары – 26% Дәрігерлер – 30% Медицина қызметкерлері – 20% Студенттер стипендиясы – 20% Магистранттар мен докторанттар стипендиясы – 15% ЦИТАТА Берік Уәли, ҚР Президентінің кеңесшісі – Президенттің баспасөз хатшысы Қасым-Жомарт Кемелұлының тапсырмасымен «Халықтың табысын арттырудың 2029 жылға дейінгі бағдарламасы» бекітілді."
Осы бағдарламаның бір бағыты – бюджеттен қамтамасыз етілетін ұйым қызметкерлерінің еңбекақысын жүйелі түрде өсіру.
2025 жылға дейін мәдениет және мұрағат ұйымдары қызметкерлерінің жалақысын арттыру жоспарланып отыр.
"Жалпы, бұл – өте ауқымды бағдарлама."
Жолдауда Президент ел экономикасының жыл сайынғы тұрақты өсімін 6-7 пайызға жеткізуді тапсырды.
Үкіметтің алдында 2029 жылға қарай ұлттық экономика көлемін екі есе ұлғайту міндеті тұр.
"Сарапшылардың пікіріне сенсек, қазір бұл бағытта жүйелі серпіліс байқалады."
"Жанерке Қайратқызы, Еуразиялық гуманитарлық зерттеулер институты директорының орынбасары: - Экономикалық ахуал көңіл толтырарлықтай деп айтуға болады."
"Өсім бар, стогнация жоқ, ресецция жоқ деуге болады."
"Өсім бар, алға жылжу бар."
"Әлемдік жағдайды алып қарайтын болсақ, ковид кезінде бәсеңдеді ғой экономикабарлық мемлекеттік, қазіргі жағдай соған пара пар келіп тұр."
"Геосаяси ахуал бар, Алайда барлық сындарлы сәттердің бәрінен тиімті турде шешуге тырысып жатырмыз."
Тұрғындардың табыс-тұрмысымен қатар тыныс-тіршілігі де Президенттің жіті назарында.
Қасым-Жомарт Тоқаев биыл 14 өңірге жұмыс сапарымен барды.
Жергілікті халықпен тілдесті.
"Өзі жетпеген жерге, сөзі жетті."
"Қордалы мәселелер анықталса, тиісті тапсырмаларын берді."
"Әрине өңірге сапарда әр әкім жыртығын жамап, кем-кетікті жасыратыны белгілі."
"Сұхбатта ""Президентке аймақтағы шынайы ахуал бүркемесіз жеткізіле ме?"""
деген сұрақ қойыды.
Бұған Берік Уәлидің жауабы мынадай.
"ЦИТАТА Берік Уәли, ҚР Президентінің кеңесшісі – Президенттің баспасөз хатшысы Әрбір әкім өзі басқаратын облыстағы жетістіктерді барынша жеткізуге тырысатыны белгілі."
"Әйтсе де, Президент еліміздің тыныс-тіршілігін ұдайы бақылауында ұстап отыр."
Ел ішіндегі шынайы ахуалмен жақсы таныс.
"Оның үстіне, Президент Әкімшілігінің құрылымдық бөлімшелері күнделікті қажетті ақпаратты жеткізіп отырады."
"Мемлекет басшысының өзі де әлеуметтік желілерді, бұқаралық ақпарат құралдарын шолып, тиісті тапсырмалар береді."
"Биыл көңілді құлазытатын, жайсыз оқиғалар да болды."
"Қарашаның абсына бұлт үйіріліп, іс насырға шапқанда көпшілік Президентті іздейтіні белгілі."
Қасым-Жомарт Тоқаев та көңіліне қаяу түскен азаматтардың жанынан табылуға тырысты.
"Мәселен, Абайдағы өрт кезінде Ветьнамға сапарын кейінге шегеріп, зардап шеккендердің отбасымен кездесті."
Өртті ауыздықтаудың барысын бағамдады.
Қарағандыдағы апат кезінде де Президент дереу жолға шыққан еді.
"ЦИТАТА Берік Уәли, ҚР Президентінің кеңесшісі – Президенттің баспасөз хатшысы Қарағанды облысындағы көмір шахтасында болған апат кезінде де оқиға орнында жедел штаб отырысын өткізді."
"Жақындарынан айрылған отбасылармен кездесіп, олардың мұң-мұқтажын тыңдады."
Азаматтарға қажетті көмек көрсетуге пәрмен берді.
"Мемлекет басшысының аймақтарға жұмыс сапары нәтижесінде облыстардағы қордаланған мәселелерге талдау жасалады, кейін соның негізінде өңірдің әлеуметтік-экономикалық дамуына ықпал ететін тиісті шешімдер қабылданады."
Президенттің баспасөз қызметі де белсенді.
Биыл акорда.кз сайтында мыңға жуық материал жарияланды.
Ал Aqorda телеграм-арнасына 8 мыңнан аса ақпарат шықты.
Телеграм арнаға 44 428 оқырман жазылған.
"Ал Президенттің Twitter парақшасына 391 786, Іstagram-ға 2,6 миллион жазылушы тіркелген."
"ГРАФИКА: Жарыққа шыққан жазбалар сайты – 977 Aqorda телеграм-арнасы – 8022 Twitter – 56 Instagram – 63 Жазылушылар саны Aqorda телеграм-арнасы – 44 428 Twitter – 391 786 Instagram – 2,6 млн Мұнан бөлек бұқаралық ақпарат құралдарымен де байланыс тығыз."
Қауырт жұмысқа қарамастан мемлекет басшысы 8 брифинг өткізді.
"Жыл басынан бері шетелдік және отандық бұқаралық ақпарат құралдарына 4 рет сұхбат берді, 3 мақаласы жарық көрді."
"Графика: Брифинг – 8 Сұхбат – 4 Мақала – 3 ЦИТАТА Берік Уәли, ҚР Президентінің кеңесшісі – Президенттің баспасөз хатшысы Орайлы сәтті пайдалана отырып айта кетейін, Қазақстан Президенті келесі жылы қаңтар айының басында республикалық басылымдардың біріне еліміздің ішкі-сыртқы саясатын толық қамтитын көлемді сұхбат беруді жоспарлап отыр."
"Бекзат Аманов, тілші: Осылайша бір жылдың бедерін биік белестермен қортындыладық."
Әне-міне дегенше Жаңа жылға қадам басамыз.
Босағада тұрғанда берекелі мерекені қалың қараша отбасымен тойлайды ғой.
Президент те жыл басын әулиетімен бірге дастархан басында қарсы алады.
Мемлекет басшысының кеңесшісі әрі баспасөз хатшысы Берік Уәли сұхбатты осылай түйіндеді.
Бекзат Аманов
"ТМД-ға мүше мемлекеттер басшыларының бейресми кездесуіне Қазақстан Президенті Қасым-Жомарт Тоқаевпен қатар, Ресей Президенті Владимир Путин, Әзербайжан Президенті Ильхам Алиев, Армения Премьер-министрі Никол Пашинян, Беларусь Президенті Александр Лукашенко, Қырғызстан Президенті Садыр Жапаров, Тәжікстан Президенті Эмомали Рахмон, Түрікменстан Президенті Сердар Бердімұхамедов, Өзбекстан Президенті Шавкат Мирзиёев қатысты, деп хабарлайды Ақорданың баспасөз қызметі."
"Жиын барысында ТМД елдерінің көшбасшылары Ұйым қызметінің басым бағыттарын, өзара тиімді ынтымақтастықты нығайту және одан әрі дамыту жоспарын талқылады."
Сондай-ақ ТМД аясындағы ықпалдастықтың өзекті мәселелері жөнінде пікір алмасты.
"Қасым-Жомарт Тоқаев Ресей Федерациясына жұмыс сапары барысында Ресей Президенті Владимир Путин, Әзербайжан Президенті Ильхам Әлиев, Армения Премьер-министрі Никол Пашинян, Беларусь Президенті Александр Лукашенко, Қырғызстан Президенті Садыр Жапаров, Тәжікстан Президенті Эмомали Рахмон, Түрікменстан Президенті Сердар Бердімұхамедов және Өзбекстан Президенті Шавкат Мирзиёевпен бірге Санкт-Петербург қаласындағы мәдени нысандарды аралап көрді, деп хабарлайды Ақорданың баспасөз қызметі."
ТМД мемлекеттері басшыларының бірлескен экскурсиясы «Павловск» мемлекеттік музей-қорығынан басталды.
Мұнда олар Павлов сарайының залдары мен экспозицияларын тамашалады.
Қонақтардың құрметіне сарайдағы «Грек залы» амфитеатрында «Северная симфония» концерті ұйымдастырылды.
Музей-қорық – XVIII ғасырдың соңындағы орыс сәулет өнерінің бірегей үлгісі.
Павлов сарайы архитектуралық ансамбльдің ең басты көрнекті бөлігі саналады.
Бұл мәдени мұра ЮНЕСКО-ның қорғауына алынған.
Содан кейін мемлекеттер басшылары «Царское село» музей-қорығын және Екатерина сарайының залдарын аралап көрді.
«Царское село» сарай-саябақ ансамблі – ХVIII ғасыр мен XX ғасырдың басындағы әлемдік сәулет және бағбандық өнерді айшықтайтын ескерткіш.
Орыс императорларының бұрынғы жазғы резиденциясы – Ресейдегі халық көп баратын музейлердің бірі.
"Мұражайға 2022 жылы 2,9 миллион адам келген."
Кешеннің негізігі нысаны саналатын Екатерина сарайында әлемге әйгілі Янтарь бөлмесі орналасқан.
Еуразиялық экономикалық одақтың қызметі экономикалық сипаттан ауытқымауға тиіс.
"Қазақстан әуел бастан бұл қағиданы берік ұстанды, ұстана да береді."
Жоғары Еуразиялық экономикалық кеңестің кеңейтілген отырысында Қасым-Жомарт Тоқаев осылай деді.
Мемлекет басшысының ойынша экономикалық бірлестікте әлі де кедергілер бар.
"Сондықтан, әрбір ел өз отандық өндірушілерін бәсекелестерден қорғауын жалғастырып келеді."
"Және сол бәсекелестер өзге емес, экономикалық одақтың өз ішінде отыр."
Еуразиялық бестіктің бұл жолғы жиыны қалай өтті?
Не талқыланды?
Санкт-Петербург әсемдігі жөнінен әлемнің топ рейтингіне кіретін Ресейдің жалғыз қаласы.
Ал жаңа жыл қарсаңында қала тіпті түрлене түседі.
Жыл сайын желтоқсанның соңында Петерборға Еуразиялық экономикалық одаққа мүше мемлекет басшылары жиналады.
Қазақтан президентінің борты Петербордың Пулкова әуежайына келіп қонғанда бұл дәстүрдің биыл да бұзылмайтыны белгілі болған.
Ельцин кітапханасында кездесу де – жылдағы дәстүр.
Өзі шақырған меймандарын Владимир Путин өзі қарсы алды.
Әуелі шағын формат.
Дөңгелек үстел басында еуразиялық бестік басшысы және Еуразиялық экономикалық комиссияның төрағасы Михаил Мясникович.
Осы отырыстан соң оның орнын қазақстандық саясаткер Бақытжан Сағынтаев басады.
"Жабық есік форматындағы келіссөзден соң, президенттер ендігі кеңірек үстелге жайғасып, еуразиялық интеграцияның бүгіні мен болашағын талқылауды кеңейтілген форматта жалғастырды."
"Қасым-Жомарт Тоқаев, Қазақстан Республикасының Президенті: - Инфляцияның қысымы, халықаралық логистикалық тізбектердің трансформациясы, аймақтардағы қақтығыстар, санкциялық текетірестер – бұл әлемдік экономиканың даму қарқынын бәсеңдететін факторлардың бір парасы ғана."
"Осындай күрделі жағдайда Қазақстан жылдық экономикалық өсімді 4,9 пайыз көрсеткішпен қорытындылауды жоспарлап отыр.«Еуразиялық бестікке»кіретін барлық елде оң динамика байқалатыны қуантады."
Әйтсе де экономикамыздың орнықты даму траекториясын сақтау үшін 2024 жылдың сын-қатерлеріне бірлесе дайындалуымыз керек.
Еуразиялық экономикалық одақтың қызметі экономикалық сипаттан ауытқымауға тиіс.
"Қазақстан әуел бастан бұл қағиданы берік ұстанды, ұстана да береді, деді Қасым-Жомарт Тоқаев."
Бұл пікірді Армения премьері де құптайды.
«Экономикалық бірлестікті саясиландырмау керек» деді көптен көрмеген әріптестерімен кездескен Пашинян.
"Айдос Сарым, ҚР Парламент мәжілісінің депутаты, саясаттанушы: - Еуразиялық одақты әркім әрқалай түсінеді."
"Ресей бірдеңе деп түсінуі мүмкін, біз өзімізше түсінеміз."
"Біздің басты міндет – президент те бұл туралы әр үлкен форумда айтып отырады, біз мұны ең алдымен экономикалық бірлестік деп қабылдаймыз."
"Экономикаларымыздың жақындығы, бір-біріне тәуелділігі басқасын ескере отырып біз соның пайдасын көруге тырысамыз дейтін мәселені бүкіл алаңдарда айтып келе жатырмыз."
Озық технологиялар мен инновацияларды енгізу.
Ендігі бір міндет осы.
"Айтпақшы, дәл осы бағыт қабылданған декларацияда да жазылған."
«Еуразиялық экономикалық жол» деп аталатын құжат Қытайдың «Бір белдеу – бір жол» жаһандық бастамасымен ұштасады.
"Жалпы, бұл ұйымның бір мақсаты – тауарлардың еркін қозғалысы десек, оған кедергі келтіретін тұстар әлі де бар."
Еуразиялық экономикалық комиссияның дерегінше соңғы екі жылда 15 кедергі мен 3 шектеу жойылған.
"Қазір ортақ реестрде 34 кедергі бар, соның 18-і 2025 жылға дейін алынып тасталмақ."
"Қасым-Жомарт Тоқаев, Қазақстан Республикасының Ппрезиденті: - Кеден шекаралары ашылғанына қарамастан, әрбір ел іс жүзінде отандық өндірушілерін ЕАЭО-ға қатысушы өзге бәсекелестерден қорғауын жалғастырып отыр."
"Біз ортақ нарықта кездесетін кедергілер мен шектеулерді жойып, бірыңғай техникалық регламенттер енгізуді жылдамдатуымыз керек."
"Сарапшылардың бағалауынша, еуразиялық бестіктің әлеуеті 600 милионға жуық адамға тамақ тауып беруге жетеді."
"Соған қарамастан, Еуразиялық экономикалық одаққа мүше елдердің әлемдік нарықтағы ауыл шаруашылығы өнімдері экспортының үлесі 2% сәл ғана асады."
"Қасым-Жомарт Тоқаев, Қазақстан Республикасының Президенті: - Сондықтан бәсекеге қабілетті, экологиялық таза және экспортқа бағдарланған, озық халықаралық стандарттарға сай өнім шығару мақсатында тығыз кооперациялық байланыстарды жолға қою басым бағыттарымыздың біріне айналуы керек."
"Сондай-ақ агрологистика және өнім сақтау жүйесін дамытып, ауыл шаруашылығы саласына цифрлық шешімдерді енгізу үшін күш біріктіруіміз қажет."
Бірлескен агроинновациялық орталықтар құру мәселесін пысықтаған жөн.
Бұл ретте кеше Санкт-Петербургта қол қойылған маңызды құжатты айтып өтпеуге болмас.
"Бәлкім, биылғы жиынның басты жаңалығы да осы болса керек."
Еуразиялық бестік Иран Ислам Республикасымен Еркін сауда аймағын құру туралы құжатты ресми бекітті.
"Андрей Слепнев, Еуразиялықэкономикалық комиссияның сауда жөніндегі министрі: - Иранмен бұған дейін уақытша келісім болған."
Бірақ ол тасымалданатын тауарлардың аз бөлігін қамтитын.
"Иран үлкен нарық, сондықтан ресми бекітілген бұл келісім арадағы көрсеткіштерді еселеп арттырады деп сенеміз."
"Оның ішінде қазақстандық өнімдерді, ең алдымен бидай мен арпаны жеткізу үшін елеулі перспективаларды көріп отырмыз."
"Металл, химиялық өнімдер бойынша Қазақстанның мүмкіндігі орасан, Иранның инфрақұрылымын дамытуға қатысты ауқымды жоспарларды ескерсек әрине бұл экономикалық одаққа мүше мемлекеттерге барынша тиімді болмақ."
"Иран мен Пәкістан, Үндістан секілді елдерге шығу үшін инфрақұрылым керек."
Ол үшін «Солтүстік-Оңтүстік» дәлізін дамыту қажет.
Сол үшін де Қазақстан бастамасымен «Челябинск – Болашақ – Иран» бағыты жүзеге аса бастаған.
"Қасым-Жомарт Тоқаев, Қазақстан Республикасының Президенті: - Мен бұл ретте Бейнеу – Маңғыстау, Мақат – Қандыағаш теміржол желісі мен Бейнеу – Шалқар автомобиль жолы туралы айтып отырмын."
"Көлік дәлізін одан әрі дамыту үшін Қазақстан, Ресей және Түрікменстанның логистикалық компаниялары бірлескен кәсіпорын құрып жатыр."
ЕАЭО-ға мүше өзге елдердің теміржол әкімшіліктерін осы жұмысқа атсалысуға шақырамын.
"Бұл жолғы жиын барысында бестік басшылары жиырмадан астам мәселені талқылап, бірқатар құжатқа қол қойды."
"Оның ішінде экономикалық бірлестіктің 2030, тіпті 2045 жылға дейінгі даму декларациясы бар."
"Мұндай көпжылдық жоспар түзуіне қарағанда, еуразиялық интеграцияның барысына барлық тараптың көңілі толатын секілді."
Ал Еуразиялық экономикалық одақтың төрағалық тізгінін алдағы жылы Армения атқаратын болады.
"Гүлжан Марқабаева, Айдос Меделбеков, Ділмұрат Сейдаханов."
"ПТРК көмегімен «24.KZ», Санкт-Петербург."
"Әлемдік сарапшылардың сөзінше, алдағы жылы жаһан экономикасы баяу қарқынмен өседі."
Мұны Еуразиялық экономикалық одаққа мүше елдер де сезінбей қоймайды.
Сондықтан қолда бар интеграцияның әлеуетін барынша пайдалануымыз керек.
Жоғары Еуразиялық экономикалық кеңестің кеңейтілген отырысында сөз алған Қасым-Жомарт Тоқаев осылай деді.
"Президент бұл бірлестіктің тек қана бір ғана экономикалық мүддесі бар екенін тағы бір рет қайталап, әлі де бар кедергілерді бірігіп жоюды ұсынды."
Бұл бестіктің экономикалық бірлестікте бас қосқанына алдағы жылы 10 жыл толады.
"Түрлі түсінбеушілік, кедергілер мен келіспеушіліктер."
"Бірақ экономикалық одаққа мүше елдердің бүгінде ұпайы түгел, оның үстіне жаһанды жайлаған тұрақсыздықтың бәсеңдер түрі жоқ."
"Қасым-Жомарт Тоқаев, Қазақстан Республикасының президенті: «Сарапшылар болжамына сәйкес, келесі жылы жаһандық экономика бірқалыпты, тіпті баяу қарқынмен, яғни 1,5 пайыздан 3 пайызға дейін өседі."
"Нарығының көлемі 2,6 триллион долларға тең Еуразиялық экономикалық одақ әлемдік экономиканың ажырамас бөлігі ретінде өсімнің бәсеңдеуін сезінуі мүмкін."
Сондықтан біз қазіргі экономикалық резервті және өзара тиімді интеграцияның қолда бар әлеуетін барынша жұмылдыруымыз қажет.
Қазақстан әуел бастан Одақтың экономикалық сипатын айқындайтын қағидатты берік ұстанды.
ЕАЭО-ға мүше мемлекеттер өз істері мен шешімдерінде дәл осы күн тәртібінен ауытқымауға тиіс деп санаймыз».
Озық технологиялар мен инновацияларды енгізу.
Ендігі бір міндет осы.
"Айтпақшы, дәл осы бағыт бүгін қабылданған декларацияда жазылған."
"«Еуразиялық экономикалық жол» деп аталатын құжат Қытайдың «Бір белдеу, бір жол» жаһандық бастамасымен ұштасады."
"Жалпы бұл ұйымның бір мақсаты - тауарлардың еркін қозғалысы десек, оған кедергі келтіретін тұстар әлі де бар."
"Қасым-Жомарт Тоқаев, Қазақстан Республикасының президенті: «Кеден шекаралары ашылғанына қарамастан, әрбір ел іс жүзінде отандық өндірушілерін ЕАЭО-ға қатысушы өзге бәсекелестерден қорғауын жалғастырып отыр."
"Біз ортақ нарықта кездесетін кедергілер мен шектеулерді жойып, бірыңғай техникалық регламенттер енгізуді жылдамдатуымыз керек»."
Сарапшылардың бағалауынша Еуразиялық экономикалық одақтың шамамен 600 млн ашқұрсақ халықты азық-түлікпен қамти алатын қауқары бар.
"Дегенмен, еуразиялық бестіктің экспорттайтын өнімдері жаһан нарығында 2% әрі аспайды."
"Президенттің ойынша, сыртқы саясатта да ЕАЭО-ның әлеуетін кезең-кезеңімен нығайту аса маңызды."
"Қасым-Жомарт Тоқаев, Қазақстан Республикасының президенті: «Біз Иранмен Еркін сауда туралы толық форматты келісімге қол қоюды құптаймыз."
Бұл ел біздің сауда-экономикалық байланысымызда маңызды рөл атқарады.
"Үндістан, Біріккен Араб Әмірліктері, Мысыр, Индонезия, Моңғолия және басқа да мүдделі елдермен осы бағыттағы мақсатты жұмысты жалғастырған жөн»."
Осымен Жоғары Еуразиялық экономикалық кеңестің кезекті кеңейтілген отырысы аяқталды.
Президенттер бірқатар құжатқа қол қойды.
Ұйымға мүше мемлекеттердің басшылары Еуразиялық экономикалық комиссия алқасының төрағасы қызметіне Қазақстанның өкілі Бақытжан Сағынтаевты сайлады.
Ал Еуразиялық экономикалық одаққа алдағы жылы Армения төраға.
Қасым-Жомарт Тоқаев Санкт-Петербург қаласында өткен Жоғары Еуразиялық экономикалық кеңестің (ЖЕЭК) кезекті отырысына қатысты.
"Шағын құрамдағы кездесуге Қазақстан Президентімен қатар Ресей Федерациясының Президенті – ЖЕЭК төрағасы Владимир Путин, Армения Премьер-министрі Никол Пашинян, Беларусь Президенті Александр Лукашенко, Қырғызстан Президенті Садыр Жапаров, сондай-ақ Еуразиялық экономикалық комиссия алқасының төрағасы Михаил Мясникович қатысты."
"Мемлекеттер басшылары Еуразиялық экономикалық одақ аясындағы интеграциялық процестерді одан әрі дамытудың негізгі міндеттері мен басты бағыттарын, сондай-ақ Ұйымның 2024 жылға арналған халықаралық ынтымақтастық жоспарын талқылады."
Сонымен қатар жиынға қатысушылар ЕАЭО қызметінің жекелеген аспектілері жөнінде пікір алмасты.
Қазақстан президентінің борты Санкт-Петербургтің Пулково әуежайына әзірде келіп қонды.
Жалпы биылғы отырыс бұрынғыдан әлдеқайда маңыздырақ болатынын бұған дейін Еуразиялық комиссия мүшелері мәлімдеген еді.
Бүгінгі кеңес барысында бестік басшылары жиырмадан астам мәселені талқылайды.
"Оның ішінде экономикалық бірлестіктің 2030, тіпті 2045 жылға дейінгі даму декларациясы бар."
Мұндай көп жылдық жоспар түзуіне қарағанда Экономикалық одақтың бүгініне барлық тараптың көңілі толатын секілді.
"Енді сандарға келетін болсақ, әзірге биылғы көрсеткіштер жарияланған жоқ, ал былтырғы статистика бойынша Қазақстанның одаққа мүше өзге елдермен өзара саудасы 28 млрд доллардан асқан."
Биылғы отырыстың тағы бір маңызды тұсы – бүгін Еуразиялық Экономикалық одақ Иран Ислам Республикасымен Еркін сауда аймағы туралы келісімге қол қояды.
Еуразиялық комиссия мүшелері бұл құжатты рәсімдеуге үш жылға жуық уақыт кеткенін айтып отыр.
"Айта кету керек, бүгінгі жиынға Армения тарапы да қатыcады."
"«Қазақ, қырғыз – бір туған»."
"Кейінгі жылдары Қазақстан мен Қырғызстан арасындағы ынтымақтастық қарқын алып, байланыс нығайып келеді."
20 жыл бұрын қос мемлекет Одақтастық қатынастар туралы шартқа қол қойды.
Екіжақты саяси-дипломатиялық қатынас жаңа деңгейге көтерілді.
Атаулы күнге орай Президент Қасым-Жомарт Тоқаев күллі қазақ жұртының атынан президент Садыр Жапаровқа құттықтаужеделхатын жолдады.
Мемлекет басшысы бұл құжат екі ел арасындағы бейбіт қатынастың берік іргетасы екенін атап өтті.
Екіжақты сауда-экономикалық және саяси-мәдени байланыстар қарқынды дамып келе жатқанын айтты.
"Ынтымақтастық қос елдің игілігі үшін, қызмет ете беретініне сенім білдірді."
"Қасым-Жомарт Тоқаев, ҚР Президенті: - 2003 жылғы шарт қазақ-қырғыз қатынастарының дамуында жаңа кезеңнің басталғанын білдіреді."
Біздің көпжақты мемлекетаралық байланыстарымызды тиімді ілгерілету үшін берік шарттық-құқықтық негіз қаланды.
"Барлық деңгейдегі белсенді саяси диалог, сауда-экономикалық және мәдени-гуманитарлық салалардағы ынтымақтастықтың қарқынды дамуы, сондай-ақ екі елдің халықаралық аренадағы тығыз ықпалдастығы – соның айқын дәлелі."
Мемлекет басшысы Қырғызстан Президентіне құттықтау жеделхатын жолдады.
Бұл туралы Ақорданың баспасөз қызметі хабарлады.
Президент Қасым-Жомарт Тоқаев Қазақстан халқының және жеке өзінің атынан Садыр Жапаровты екі ел арасындағы Одақтастық қатынастар туралы шартқа қол қойылғанына 20 жыл толуымен құттықтады.
"Қасым-Жомарт Тоқаев бірлескен күш-жігердің арқасында Қазақстан мен Қырғызстан арасындағы стратегиялық серіктестік пен одақтастық қатынастар одан әрі нығайып, екіжақты ықпалдастықтың орасан зор әлеуеті бауырлас халықтардың игілігі үшін қызмет ете беретініне сенім білдірді."
Қасым-Жомарт Тоқаев Әзербайжан Президентімен телефон арқылы сөйлесті.
"Тілдесу барысында Ильхам Әлиевті туған күнімен құттықтап, деніне саулық тіледі."
Алдағы уақытта қызметте табысты болуына тілекші екенін жеткізді.
Қос елдің басшылары арадағы уағдаластықтар туралы да сөз етті.
"Еске салайық, Әзербайжан Президентінің Қазақстанға сапары кезінде және Бакуде өткен саммит аясында қос Президент ортақ жобаларға қатысты келісім жасаған еді."
"Кездесу барысында Қазақстан мен Америка Құрама Штаттары арасындағы екіжақты қатынастарды дамытуға, сондай-ақ жаһандық және өңірлік қауіпсіздікке қатысты өзекті мәселелер қарастырылды, деп хабарлайды Ақорданың баспасөз қызметі."
"Президент Қасым-Жомарт Тоқаевтың айтуынша, екі ел қауіпсіздік, орнықты даму, климат проблемасы, гуманитарлық байланыс және басқа да көптеген сала бойынша ынтымақтастық орнатқан."
"Мемлекет басшысы экономикалық ықпалдастықты екіжақты қатынастардың негізгі тірегі ретінде атап өтіп, сауда-экономикалық және инвестициялық ынтымақтастықты кеңейту, соның ішінде Инвестиция тарту жөніндегі кеңес қызметі аясында нығайту қажет екенін айтты."
"Сонымен қатар кездесуде сауда, көлік, логистика, «жасыл» энергетика, экология, тау-кен өндіру өнеркәсібі салаларындағы байланыстарды арттыру мүмкіндіктері талқыланды."
"Қасым-Жомарт Тоқаев Қазақстан халқының және жеке өзінің атынан Әбдел Фаттах Ас-Сисиді Мысыр Араб Республикасының Президенті лауазымына қайта сайлануымен құттықтады, деп хабарлайды Ақорданың баспасөз қызметі."
Мемлекет басшысы БАӘ-нің Қазақстандағы елшісі Мұхаммед Саид Мұхаммед әл-Арикиді қабылдады.
Бұл туралы Ақорданың баспасөз қызметі хабарлады.
Кездесуде бұған дейін жоғары деңгейде қол жеткізілген уағдаластықтарды жүзеге асыру мәселелері талқыланды.
Мемлекет басшысы сауда-экономика саласы екіжақты байланыстардың басты бағыты саналатынын айтты.
Бұл ретте екі елдің үкіметтеріне таяу келешекте сауда-саттық көлемін 1 миллиард долларға дейін жеткізу міндеті жүктелгенін еске салды.
"Сонымен қатар Президент Стратегиялық инвестициялық жобалар туралы бірлескен мәлімдемеге сәйкес энергетика, ауыл шаруашылығы, көлік және логистика салаларындағы қарым-қатынасты одан әрі нығайтудың маңыздылығына назар аударды."
"Қасым-Жомарт Тоқаев Әмірліктердің Masdar компаниясымен жаңартылатын энергия көздері саласындағы бірлескен жобаларды ілгерілету бойынша ынтымақтастықтың қарқынды дамып келе жатқанын, сондай-ақ AD Ports Group және Terminals Holding компанияларымен бірлесіп көлік-логистика желісі мен әуе тасымалы қызметтерін кеңейтуді көздейтін инвестициялық жобалардың жүзеге асырыла бастағанын атап өтті."
Әңгімелесу барысында ақпараттық технологияларды дамыту бағытындағы ықпалдастық мәселесіне айрықша мән берілді.
Кездесу соңында Президент Қазақстан мен Әмірліктер арасындағы достық пен ынтымақтасты нығайтуға зор еңбек сіңіргені үшін Мұхаммед Саид Мұхаммед әл-Арикиді II дәрежелі «Достық» орденімен марапаттады.
Мемлекет басшысы ҚХР Төрағасы Си Цзиньпинге көңіл айту жеделхатын жолдады.
Бұл туралы Ақорданың баспасөз қызметі хабарлады.
Президент Қасым-Жомарт Тоқаев Қытайдың солтүстік-батысында болған жер сілкінісі салдарынан көптеген адамның қаза табуына байланысты Қытай Халық Республикасының Төрағасы Си Цзиньпинге көңіл айтты.
"Мемлекет басшысы Қасым-Жомарт Тоқаев шейх Тәмим бен Хамад Әл Тәниді және Қатар халқын ұлттық мерекесімен құттықтады, деп хабарлайды Ақорданың баспасөз қызметі."
"Қасым-Жомарт Тоқаев шейх Тәмим бен Хамад Әл Тәнидің жауапты қызметіне толағай табыс, ал Қатар халқына бақ-береке тіледі."
Теміржол көлігін құрастыратын әлемдегі көшбасшы компания Қазақстанда жолаушы вагондарын шығарады.
Осылайша елдегі пойыздар жаңартылады.
«Жолаушылар тасымалы» акционерлік қоғамы үшін түрлі типтегі 500-ден аса вагон құрастырылады.
Бұл жөнінде бүгін Мемлекет басшысына баяндалды.
Президент Астананың индустриялық паркіндегі жетекші кәсіпорындармен танысты.
Қасым-Жомарт Тоқаев әуелі номері бірінші индустриялық паркке барды.
Бұл Астанадағы №1 индустриялық парк.
Ат шаптырым аумақты алып жатқан өндіріс алаңы.
Инвестиция тартуда парктің орны бір төбе.
Мұнда бүгінде 100 жоба жүзеге асырылып жатыр.
Инвестицияның жалпы көлемі 322 миллиард теңге.
Парк өндіріс ауқымы жағынан елде бірінші орында.
"Іске қосылған сәттен бері өндіріс алаңында 6,7 триллион теңгенің өнімі шығарылған."
"Евгений Глотов, қала әкімінің орынбасары: - Алғашқы жартыжылдықта елорданың аймақтық жалпы өнімінің көлемі 4,7 триллион теңге болды."
"Өсім – 4,1 пайыз."
"Оның басым бөлігі, яғни 73 пайыздан астамы шағын және орта бизнеске тиесілі."
Экономика тірегі - өндіріс.
"Зауыт, фабрикалар неғұрлым көп болса, соғұрлым ішкі жалпы өнім де ұлғаяды."
Халыққа жұмыс болады.
Мемлекет басшысы бас қалада жұмыс орындарын көбейту керек деді.
№1 индустриялық паркттегі өндірістің бірі «Тау-Кен Алтын» зауыты.
"Кәсіпорын құрамында қымбат металы бар шикізатты өңдеп, аффинажбен айналысады."
«Самұрық-Қазынаның» басқаруындағы табысты кәсіпорындардың бірі.
Зауыт іске қосылғалы бері 10 жыл ішінде Ұлттық банк үшін 200 тоннадан астам таза алтын өндірді.
Мұндағы екінші өндіріс «Stadler Kazakhstаn» серіктестігі.
Кәсіпорынның негізі биыл швейцариялық холдингпен инвестициялық келісім нәтижесінде қаланған.
Теміржол көлігін құрастыратын әлемдегі көшбасшы компания енді бізде жолаушы вагондарын шығармақ.
"Сөйтіп, елдегі пойыздар жаңартылады."
Бұл «бірыңғай шоғырландыру орталығы» деп аталатын серіктестік.
2018 жылы негізі қаланған компания резеңке және пластмасса бұйымдарын өндіреді.
"Кәсіпорын жыл сайын 72 миллион бақылау-индикатор пломбалары мен өздігінен жабысатын лейблдер, сондай-ақ мал шаруашылығында қолданылатын 24 миллион дана сырға шығарады."
"Индустриялық парктегі кәсіпорын өкілдерінің айтуынша, өнімдері ішкі нарықта да, сыртта да сұранысқа ие."
"Мәселен, «ВМП Астана» зауыты шығаратын коррозияға төзімді әрі өрттен қорғайтын лак-бояу жабындылары өнеркәсіптің түрлі секторында кеңінен қолданылады."
"Өнімнің 90 пайыздан астамы Ресейге экспортталады, сондай-ақ Өзбекстан мен Қырғызстан да сатылады."
Бұл түркиялық компаниямен бірге өндірілетін респиратор.
Эпидемия кезінде таптырмайтын бұйымға айналды.
Мұнда 2027 жылға дейін 10 өндіріс желісін іске қосу жоспарланып отыр.
Сөйтіп компания жылына 20 миллион респиратор шығармақ.
Бұл «Metal Former» зауыты.
Жабындылар мен қаптама материалдар шығарады.
Осылайша кәсіпорын ішкі нарықты отандық өніммен қамтатамыз етіп отыр.
Әйтпесе оның бәрі шеттен келетін.
"Мемлекет басшысы өндіріске оң бағасын беріп, жұмысшылармен кездесті."
"Осы жерде Қасым-Жомарт Тоқаев импортқа иек артпай, өзімізді өз өнімдерімізбен қамтамасыз ету керек екенін тағы шегеледі."
Мемлекет басшысы барған тағы бір компания - YDA Industrial Park.
"Өндіріс кешеніне медицина жиһазы мен жабдықтары, кеңсе бұйымдары, модульді құрылыстар мен терезелер және витраж шығаратын бес кәсіпорын кіреді."
"Жоба инвесторы, түркиялық YDA Group компаниясының басшысы Хуссейн Арсланның айтуынша, біріккен өндіріс алаңы 2021-2022 жылдары іске қосылған."
Қазір мұнда 300 адам жұмыс істейді.
Бұл да заманауи өндіріс орны.
MODEХ Astana деп аталады.
Зауытта темірбетон конструкциялары жасалады.
BI Groupтың құрамына кіретін MODEХ Astana – 2020 жылдан бастап жұмыс істеп келеді.
"BI Group басшысы Айдын Рахымбаевтың айтуынша, модульдік әдіс құрылыс уақытын едәуір қысқартуға әрі өзіндік құнын төмендетуге мүмкіндік береді."
"Мұнымен тек үй емес, әлеуметтік нысандарды да салуға болады."
"Материал шеттен келсе, оның құны да қымбат болады."
"Яғни қажетті бұйымды елде шығарып, өндірісті жолға қойсақ, бұл алдымен бағаны тұрақтандыруға ықпал етпек."
Президенттің отандық бизнесті қолдаймыз деп үнемі айтып жүргені де содан.
Қорған Қонысбайұлы
«City» емханасының жаңа филиалы Астананың қарқынды дамып келе жатқан ауданында орналасқан.
Бұл туралы Ақорданың баспасөз қызметі хабарлады.
Бұл нысанда 30 мыңға дейін пациент тіркеле алады.
Сондай-ақ мұнда халыққа алғашқы дәрігерлік көмектен бастап кешенді диагностика мен консультацияға дейінгі қызметтер көрсетіледі.
"Жобаның инвесторы, «Olymp Medical Group» ЖШС бас директоры Ерлан Сүлейменовтің айтуынша, бұл City емханалар желісінің үшінші филиалы."
Елорданың Нұра және Алматы аудандарында екі филиал жұмыс істеп жатыр.
Тағы да үш нысан келесі жылы пайдалануға берілмек.
Емхананың тағы бір ерекшелігі онда маммологиялық орталық ашылады.
"Науқастар мұнда кешенді диагностикадан өтіп, сүт безі ауруларынан емделе алады."
"Медициналық орталықта томосинтезі бар цифрлық маммография, дәстүрлі және вакуумдық аспирациялық биопсия әдістері, хирургке қатерлі ісіктерді алып тастау жолын көрсететін локализациялық инелер орнату сияқты диагностикалық технологиялар қолданылады."
Сонымен қатар емханада барлық қажетті құралдармен жабдықталған амбулаториялық хирургия орталығы ашылмақ.
"Астана қалалық Қоғамдық денсаулық сақтау басқармасының басшысы Әлия Рүстемованың айтуынша, қазіргі уақытта елорданың сол жағалауында амбулаториялық көмек беру ісі кенжелеп қалған."
Қосымша тағы 5 емхана ашу керек.
"Халық санының ұдайы өсіп келе жатқанын ескерсек, медициналық мекемелерге деген қажеттілік әлі де арта береді."
Бұл мәселені шешуде мемлекеттік-жекеменшік серіктестік белсенді қолданылады.
Бес жыл ішінде Астана қаласының әкімдігі 3 мемлекеттік емхана салынады және 12 жеке емхана ашылады деп жоспарлап отыр.
Мемлекет басшысы Астана қаласындағы №96 мектеп-гимназияны аралап көрді.
Бұл туралы Ақорданың баспасөз қызметі хабарлады.
Президентке білім ошағындағы оқу-тәрбие жұмыстарының барысы таныстырылды.
Бұл мектеп жемқорлардан тәркіленген қаржыға салынды.
Биыл пайдалануға берілген гимназия елорданың сол жағалауындағы басқа мектептердің жүктемесін азайтуға септігін тигізді.
Қазір мұнда 1466 оқушы білім алады.
Қасым-Жомарт Тоқаевқа қоғамдық-гуманитарлық бағытта білім беретін мектеп-гимназияның оқу үдерісі туралы баяндалды.
"Оқушыларға ағылшын, француз тілдерімен қатар, қытай тілі де оқытылады."
"Мектеп директоры Сәуле Теменованың айтуынша, мұнда инклюзивті білім беруге баса назар аударылған."
Бұл ретте әр оқушыға жеке оқу бағдарламасы әзірленген.
"Сондай-ақ инклюзивті қолдау, емдік дене шынықтыру және бейіналды даярлау кабинеттері бар."
Бүгінде мектеп-гимназияда арнаулы білім беруді қажет ететін 28 бала оқиды.
"Сонымен қатар мектепте цирк, қыш өнері, балет үйірмелері жұмыс істейді."
"Мемлекет басшысы мектеп-гимназияның спорт залын, роботты техника кабинетін аралап көріп, оқушылармен әңгімелесті."
"Сонымен қатар Президент №96 мектеп-гимназияның педагогикалық ұжымымен жүздесіп, мемлекет ұстаздардың мәртебесін одан әрі көтеруді жалғастыра беретінін айтты."
"Бұдан бөлек, Мемлекет басшысына елорданың білім беру жүйесі жайында баяндалды."
Астана қалалық Білім басқармасының басшысы Қасымхан Сенғазыев биыл 16 мың оқушыға арналған 12 мектепті пайдалануға беру жоспарланып отырғанын жеткізді.
Бүгінге дейін 7 мектеп ашылған.
Жыл соңына дейін тағы 5 жаңа мектеп іске қосылмақ.
Сонымен қатар басқарма басшысы Президенттің Астана қаласында педагогикалық жоғары оқу орнын ашу жөніндегі тапсырмасы бойынша атқарылып жатқан жұмыстарға тоқталды.
Қасым-Жомарт Тоқаев MODEX Astana темірбетон конструкцияларын шығаратын зауытқа барды.
Бұл туралы Ақорданың баспасөз қызметі хабарлады.
MODEX Astana – BI Group холдингінің еншілес кәсіпорны.
Компания 2020 жылдан бастап жұмыс істейді және онда 360 адам еңбек етеді.
Жобаның құны – 16 миллиард теңге.
Кәсіпорында индустриялық-модульдік құрылыстың инновациялық технологиялары қолданылады.
"BI Group компаниясы директорлар кеңесінің төрағасы Айдын Рахымбаевтың айтуынша, модульдік үйдің құрылысы әртүрлі ғимарат салу уақытын едәуір қысқартуға, олардың өзіндік құнын төмендетуге мүмкіндік береді."
Бұл халықтың басым бөлігі үшін тұрғын үйдің қолжетімді болуына ықпал етеді.
"Аталған технологияны үйлердің, коттедждер мен тұрғын үй кешендерінің құрылысы кезінде ғана емес, сондай-ақ әлеуметтік инфрақұрылым нысандарын салу барысында да қолдануға болады."
Компания құрылған күннен бастап осы технология бойынша жалпы ауданы 200 мың шаршы метрден астам нысандар салды.
Мемлекет басшысы YDA Industrial Park біріккен өндіріс кешенінің жұмысымен танысты.
Бұл туралы Ақорданың баспасөз қызметі хабарлады.
"Көпсалалы өндіріс кешенінің құрамына медицина және кеңсе жиһаздарын, медициналық жабдықтар, модульді құрылыстар мен металл конструкцияларын, терезелер мен витраждар шығаратын бес кәсіпорын кіреді."
"Аталған бес кәсіпорын өзара тығыз байланысты, сол арқылы ортақ жобаны жүзеге асыруға бірлесе атсалысады."
Бұл – кешеннің өзіндік ерекшелігі Ал өндірілетін өнімдер импортты алмастырады.
"Тауарлардың құны да, сапасы да шетелдік баламаларынан кем түспейді."
Қасым-Жомарт Тоқаев компанияның өндіріс цехтары мен өнім түрлері қойылған шоурумды аралап көрді.
"Жоба инвесторы, түркиялық YDA Group компаниясы директорлар кеңесінің төрағасы Хуссейн Арсланның айтуынша, біріккен өндіріс алаңы жеке инвестиция (30%) мен қарыз қаражаты (70%) есебінен 2021-2022 жылдары іске қосылған."
Жалпы құны 22 миллиард теңге болатын жоба аясында 300 адам жұмыспен қамтылған.
"Мемлекет басшысына YDA Group өнімдерімен толық жабдықталған және компанияның қаржысына салынған «Harmony Steam School» мектебі таныстырылды Балалар мұнда нақты ғылымдарға басымдық бере отырып, STEAM (Science, Technology, Engineering, Arts, Math) технологиясы бойынша оқиды."
Мектепті бітірген түлектер инженерлік мамандық алып шығады.
Мемлекет басшысы отандық өндірісті дамыту және ірі жобаларды іске асыру кезінде жергілікті өнімдер мен қызметтердің үлесін арттыру маңызды екенін атап өтті.
Мемлекет басшысы «Metal Former» зауытын аралап көрді.
Бұл туралы Ақорданың баспасөз қызметі хабарлады.
Президент жабындылар мен қаптама материалдарын шығаратын «Metal Former» ЖШС-нің өндіріс желісімен танысты.
"Ішкі нарыққа шығарылатын зауыт өнімі шетелден импортталатын алюминий профильдерді 15 пайызға дейін, ал шатыр жабындылары мен фиброцемент панельдер импортын 40 пайызға дейін алмастыруға мүмкіндік береді."
Мемлекет басшысына өндіріс цехы мен дайын өнімдер көрсетілді.
"Қасым-Жомарт Тоқаев импорттан келетін құрылыс материалдарын өзіміздің отандық өнімдер алмастыруы керек екеніне назар аударып, мұндай кәсіпорындарды қолдаудың маңыздылығын атап өтті."
Сондай-ақ Президент зауыт жұмысшыларына табыс тіледі.
Бұған дейін Президент елордадағы өндіріс орындарын аралап көргенітуралы хабарлағанбыз.
Президент елорданың индустриялық паркіндегі жетекші кәсіпорындармен танысты.
Бұл туралы Ақорданың баспасөз қызметі хабарлады.
"Қасым-Жомарт Тоқаев Астананың маңызды нысандарын аралауды, алдымен, №1 Индустриялық парктен бастады."
Мұнда Мемлекет басшысына елорданың инвестициялық тартымдылығы жөнінде мәлімет берілді.
"Астана қаласы әкімінің орынбасары Евгений Глотовтың баяндауынша, алғашқы жартыжылдықта елорданың аймақтық жалпы өнімінің көлемі 4,7 триллион теңгені құраған."
"Өсім көрсеткіші – 4,1 пайыз."
"АЖӨ құрылымындағы үлестің басым бөлігі, яғни 73 пайыздан астамы шағын және орта бизнеске тиесілі."
"Ал инвестицияның үлесі – 11,5 пайыз."
Инвестиция тарту ісінде №1 Индустриялық парк айрықша рөл атқарады.
Мұнда жалпы инвестиция сомасы 322 миллиард теңге болатын 100 жоба жүзеге асырылып жатыр.
Парк өндіріс ауқымы жағынан республикада бірінші орын алады.
"Іске қосылған сәттен бері өндіріс алаңында 6,7 триллион теңгенің өнімі шығарылған."
Президент елорданың дамуына ірі өндіріс орындары аса қажет екенін айтты.
"Мемлекет басшысына арнайы экономикалық аймақта орналасқан «Тау-Кен Алтын», «Stadler Kazakhstаn», «DSS», «ЭНКО», «DUYQAZ», «ВМП Астана» және «MFA International» секілді жетекші кәсіпорындардың жетістіктері таныстырылды."
Құрамында қымбат металдар бар шикізатты өңдеумен және аффинаждаумен айналысатын «Тау-Кен Алтын» зауыты – «Самұрық-Қазына» ұлттық әл-ауқат қорының басқаруындағы табысты кәсіпорындардың бірі.
"Зауыт іске қосылғалы бері 10 жыл ішінде Ұлттық банк үшін 200 тоннадан астам таза алтын өндіріп, 80,5 тонна қымбат металға толлинг қызметін көрсеткен."
Президентке таныстырылған тағы бір өндіріс орны – «Stadler Kazakhstаn» ЖШС.
Кәсіпорынның негізі биыл швейцариялық Stadler Rail AG холдингімен инвестициялық келісім нәтижесінде қаланды.
Теміржол көлігін шығаратын әлемдегі көшбасшы компания Қазақстанда жолаушы вагондарының өндірісін жолға қоюды жоспарлап отыр.
"Ең алдымен, зауыт өнімі отандық жылжымалы құрамды жаңартуға бағытталады."
«Жолаушылар тасымалы» АҚ үшін әртүрлі типтегі 500-ден аса вагон құрастырылмақ.
"Индустриялық парктегі кәсіпорын өкілдерінің айтуынша, олардың шығаратын өнімдері ішкі нарықта да, одан тысқары жерлерде де сұранысқа ие."
«ВМП Астана» зауыты шығаратын коррозияға төзімді әрі өрттен қорғайтын лак-бояу жабындылары өнеркәсіптің түрлі секторында кеңінен қолданылады.
"Өнімнің 90 пайыздан астамы Ресейге экспортталады, сондай-ақ Өзбекстан мен Қырғызстан нарықтарына да шығарылады."
Елорданың құрылыс индустриясындағы жоғары сұраныс «ЭНКО» компаниясының жылумен және сумен қамтамасыз етуге арналған құрылғыларға қызмет көрсететін өндіріс-сервис кешенін ашуына ықпал етті.
"Түркиялық «MFA MASKE TİCARET SANAYİ A. Ş» компаниясымен бірлесе шығарылатын FFP1, FFP2 және FFP3 санатындағы респираторлар да эпидемиялық қауіп күшейген кезеңде сұранысқа ие бұйымға айналды."
Қазіргі таңда №1 Индустриялық парктің резиденті – «MFA International» компаниясы технологиялық өндірістік желілердің санын беске дейін арттырды.
2027 жылға дейін 10 өндіріс желісін іске қосуды жоспарлап отыр.
Бұл компанияға жылына 20 миллион респираторға дейін өндіруге мүмкіндік береді.
"Қасым-Жомарт Тоқаев «DUYQAZ» ЖШС шығаратын әскери киім, «Cuman Digital System Servis» ЖШС өндіретін телекоммуникация құрылғыларының үлгілерімен, сондай-ақ басқа да компаниялардың өнімдерімен танысты."
Президент пластмасса бұйымдарын шығаратын «Бірыңғай шоғырландыру орталығы» ЖШС зауытына барды.
2018 жылы негізі қаланған компания резеңке және пластмасса бұйымдарын өндіреді.
"Кәсіпорын жыл сайын 72 миллион бақылау-индикатор пломбалары мен өздігінен жабысатын лейблдер, сондай-ақ мал шаруашылығында қолданылатын 24 миллион дана сырға шығарады."
"«Универсал» ЖШС компаниялар тобына кіретін «Бірыңғай шоғырландыру орталығы» полипропилен қаптарын шығаратын зауытты, сондай-ақ Қазақстанның өзге де өңірлерінде крахмал және крахмалдың қантқа айналып үлгермеген түрін өндіретін ірі өндіріс орнын басқарады."
Қазіргі уақытта Түркістан облысының Шардара қаласында жүгері дәнін терең өңдеу жобасын жүзеге асыру жоспарланып отыр.
Зауыттың қуаты жылына 150 мың тоннаны құрайды.
Компаниялар тобы 80-нен астам өнім түрін шығарады.
Мұнда 3400 адам жұмыс істейді.
Салынған инвестиция көлемі – 60 миллиард теңге.
Мемлекет басшысы Әзербайжан Президенті Ильхам Әлиевке құттықтау жеделхатын жолдады.
Бұл туралы Ақорданың баспасөз қызметі хабарлады.
"Қасым-Жомарт Тоқаев Ильхам Әлиевті елінің айтулы жетістікке қол жеткізуімен, атап айтқанда, Әзербайжанның 2024 жылы климаттың өзгеруі жөніндегі БҰҰ-ның негіздемелік конвенциясына қосылушы тараптардың 29-шы конференциясы өтетін мемлекет ретінде таңдалуымен құттықтады."
"Мемлекет басшысы Әзербайжан Президентіне COP29 конференциясын табысты әрі нәтижелі өткізу үшін Қазақстанның жан-жақты көмек беруге дайын екенін жеткізіп, шараға белсенді қатысатынын айтты."
Президентке Солтүстік Қазақстан облысының әлеуметтік-экономикалық дамуы туралы есеп берілді.
"Қасым-Жомарт Тоқаевқа өңірдің шаруалары қиындықтарға қарамастан 3,7 миллион тонна астық жинағаны жөнінде баяндалды."
"Мемлекет басшысына облыста 13 сүт фермасының құрылысы жүріп жатқаны, оның алтауы жыл соңына дейін іске қосылатыны жайында мәлімет берілді."
Аграрлық секторда сомасы 80 миллиард теңге болатын 27 жобаны іске асыру жоспарланған.
Соның нәтижесінде 1000 жаңа жұмыс орны ашылмақ.
"Бұл өңір халқының құс етіне, сүт өнімдеріне, көкөністерге деген қажеттілігін қамтамасыз етуге мүмкіндік береді."
Ал өнеркәсіп саласында құны 469 миллиард теңге болатын 39 инвестициялық жоба жүзеге асырылып жатыр.
Бұл 6 мың жұмыс орнын ашуға мүмкіндік береді.
Биыл 15 жоба іске қосылады.
"Ғауез Нұрмұхамбетовтің айтуынша, жаңа нысандар салу арқылы 25 ауыл сумен қамтамасыз етіледі."
Сондай-ақ кешенді блок-модульдер орнату арқылы 149 ауылға және топтық құбыр жобалары есебінен 46 ауылға су беріледі.
Сонымен қатар Президентке «Жайлы мектеп» ұлттық жобасы аясында Петропавл қаласында 4 мектеп салынатыны жөнінде айтылды.
Қазіргі уақытта мүмкіндігі шектеулі балаларға арналған мектеп құрылысы жүргізіліп жатыр.
«Ауылдық денсаулық сақтауды жаңғырту» ұлттық жобасы аясында өңірде 46 медициналық мекеме іске қосылады.
Оның сегізі жыл соңына дейін пайдалануға беріледі.
Сондай-ақ облыс орталығында екі емхана салынған.
Уәлиханов ауданында емхана құрылысы жүргізіліп жатыр.
"Бұдан бөлек, облыс әкімі өңірдегі жылыту маусымы қалыпты режимде өтіп  жатқанын жеткізді."
Кездесу соңында Қасым-Жомарт Тоқаев облысты одан әрі дамыту және халықтың өзекті мәселелерін шешу жөнінде бірқатар тапсырма берді.
"Халқымыз үйренетін ғана емес, үйрететін ұлт болуы керек, ал Қазақстан тұтынатын емес, өндіретін мемлекетке айналуы қажет."
"""Қазақстанда жасалған"" деген таңба ең мықты сапаны, жақсы өнімнің белгісін айғақтауы тиіс."
Бүгін «Алтын сапа» және «Парыз» сыйлықтарының лауреаттарын марапаттау рәсіміне қатысқан Президент осылай деді.
"Мемлекет басшысы кәсіпкерлерге қандай міндеттер жүктелетінін атап, Үкімет тарапынан қарастырылатын жеңілдіктерге де тоқталды."
"Жаңа жұмыс орындарын құру, еңбек қауіпсіздігін қамтамасыз ету мен әлеуметтік жауапкершілік."
Бұл залға бүгін осы талаптарға сай келетін кәсіпкерлер жиналды.
"Яғни, «Алтын сапа», «Парыз» және «Қазақстанның үздік тауары» байқауларының жеңімпаздары."
"Айта кету керек, биыл конкурсқа қатысуға 200-ден астам өтініш келіп түскен."
"Ал «Үздік инновациялық жоба» аталымында маңғыстаулық «CleanField Kazakhstan» компаниясы ие болып, бүгін Президенттің қолынан марапат алды."
Бұл серіктестік еліміздің батысында мұнайдан ластанған топырақты тазалаумен айналысады.
"Бектас Абдуманапов, ""Cleanfield Kazakhstan"" ЖШС директоры: - Норвегия мен датски технология бойынша ластанған топырақты тазалаймыз."
Маңғыстауда 2021 жылдан бастап істеп жатырмыз.
Көңіл күйіміз өте жақсы.
Президенттің қолынан осындай гран-при алып жатырмыз.
Алғысымыз шексіз.
Кәсіпті одан әрі дамытудың бірден бір жолы – ол инвестиция тарту.
"Мәселен былтыр елде өңдеу өнеркәсібі саласына қалталы азаматтар 1,5 трлн теңге қаржы құйған."
"Ал осы сектордан шыққан өнім экспорты 26 миллиард доллардан асып, рекордтық көрсеткішке жетті."
Бүгін ұлттық байқау лауреаттарын марапаттаған мемлекет басшысы ел экономикасының тірегі саналған бизнесті дамыту маңызды мәселе екеніне тоқталды.
"Қасым-Жомарт Тоқаев, Қазақстан Республикасының Президенті: - Мен жуырдағы Жолдауымда 2029 жылға қарай ұлттық экономика көлемін екі есе, яғни 450 миллиард долларға дейін ұлғайту жөнінде маңызды міндет жүктедім."
"Бұл міндет – бос қиял емес, Үкіметтің мұқият есептеген іс-қимыл жоспары."
Оны орындау үшін жаңа инвестициялық циклді іске қосу қажет.
Ол ел экономикасының маңызды элементіне айналады.
Өткен аптада мен Инвестиция тарту жұмыстарының тиімділігін арттыру жөніндегі шаралар туралы Жарлыққа қол қойдым.
Енді Инвестициялық штабтың жұмысы жобаларды уақытылы және кедергісіз жүзеге асыруға бағытталады.
"Штабқа заңды күші бар, уақытша нормативтік құқықтық актілерді әзірлеу құқығы берілді."
"Жалпы, инвестиция тарту ісінде «бюрократияға мүлде жол жоқ – барынша нақты іс-әрекет» қағидаты басшылыққа алынуы қажет."
Президент атқарылған жұмыстардың нәтижесі  мемлекеттік аппараттың жіті назарында болуға тиіс екендігін ескертті.
"Айта кету керек, келер жылдан бастап өңдеу секторына қаржы құятын инвесторлар 3 жылға салықтан босатылады."
Бұл Президент тапсырмасы.
Өйткені қазір қалталы азаматтар үшін әлемде бәсекелестік жоғары.
Сондықтан Қазақстанның да өз ұпайы түгел болуы тиіс.
"Мәселен, жақында Қостанайда Kia автокөліктерін шығаратын толық циклді зауыттың құрылысы басталды."
"Демек, елге әлемдік және аймақтық өнеркәсіп алпауыттары келіп жатыр деген сөз."
"Қасым-Жомарт Тоқаев, Қазақстан Республикасының Президенті: - Инвестициялық жобаларды прокуратура органдарының сервистік қадағалауына баса мән беріледі."
Инвестициялық жобаларды «жасыл дәліз» қағидаты бойынша қолдау жүйесі енгізіледі.
Бұл инвесторларға рұқсат беретін құжатты алу ісін оңайлатады және жеделдетеді.
Сонымен қатар оларға жер учаскелерін беру және коммуникация жүргізу жұмыстарын жеңілдетеді.
"Дегенмен, Президент елде жұмыс істегісі келген қалталы азаматтармен олардың компанияларының басшыларына да қатаң талап қойылатындығын ескертті."
Өйткені ұлттық мүдде әрдайым басым болу қажет.
"Қасым-Жомарт Тоқаев, Қазақстан Республикасының Президенті: - Жақында менің тапсырмаммен Қарағанды металлургиялық комбинатын қазақстандық компанияның меншігіне беру мәселесі сәтті шешілді."
Жұмыстың бастапқы кезеңінде компанияға көмектесу – Үкіметтің ендігі міндеті.
Содан кейін кәсіпорынның жаңа иесіне қатаң талап қойылады.
"Халқымыз үйренетін ғана емес, үйрететін ұлт болуы керек, ал Қазақстан тұтынатын емес, өндіретін мемлекетке айналуы қажет."
"Осы ретте Президент «Қазасқтанда жасалған» деген таңба ең мықты сапаны, жақсы өнімнің белгісін айғақтауы тиіс екендігін айтты."
«Алтын сапа» байқауының да басты мақсаты осы.
"Қасым-Жомарт Тоқаев, Қазақстан Республикасының Президенті: - Сонымен бірге, бизнес өкілдері халық алдындағы жауапкершілікті терең сезінуі керек."
Адал азамат өз жағдайын ғана жасамайды.
Ол туған ауылының немесе өзі жұмыс істеп жатқан аймақтың қамын да ойлайды.
Мұндай кәсіпкерлер көпшіліктің қолдауына және алғысына ие болады.
"Шын мәнінде, туған елдің ықыласынан артық марапат жоқ."
«Парыз» байқауына қатысушылар биыл түрлі әлеуметтік жобаға белсене атсалысты.
Қайырымдылыққа 80 миллиард теңгеге жуық қаржы жұмсады.
6 мыңнан астам жаңа жұмыс орнын ашты.
Табысын елімен бөліскен осындай азаматтар жоғары құрметке лайық.
Ендігі бір маңызды міндет – ол азық-түлік қауіпсіздігін қамтамасыз ету.
Мақсат - 3 жылда агроөнеркәсіп кешеніндегі өңделген өнім үлесін 70 пайызға жеткізу.
Бұл ауқымды жұмысты атқаруда Үкімет бизнес өкілдерімен бірлесіп әрекет ету қажет.
"Қасым-Жомарт Тоқаев, Қазақстан Республикасының Президенті: - Осы саланың импортқа тәуелділігін азайту үшін ірі инвестициялық жобалар қолға алынып жатыр."
Алдағы уақытта сүт өнімдерін шығаратын 115 ферма салынады.
Олар жыл сайын 600 мың тоннаға дейін өнім беретін болады.
Сондай-ақ 15 ірі құс фабрикасы іске қосылады.
Бұл кәсіпорындар жылына 120 мың тонна ет өндіреді.
"Мұның бәрі жалаң цифр емес, бұл – нақты міндеттер."
Әрбір ірі жоба ауыл халқының тұрмыс сапасын жақсартуға тікелей әсер етеді.
Аймақтарды дамытуға мол мүмкіндік береді.
Мен бұл мәселеге әрдайым баса мән беретінімді білесіздер.
"Ауыл демекші, биыл елде «Ауыл аманаты» жобасы басталды."
Елді мекен тұрғындарына өз кәсібін бастауға шағын несие беру үшін 100 млрд теңге ақша бөлінді.
Осы игі бастаманың арқасында 18 мыңнан астам жаңа жұмыс орны ашылды.
Ал келер жылы бизнесті дамытуға арналған бірыңғай кешенді бағдарлама қолға алынады.
Президент болашағы бар шағын және орта бизнеске басымдық берілетіндігін де айтты.
"Яғни, мемлекет өндірістік қабілеті жоғары және экспортқа өнім шығаратын кәсіпкерлерге қолдау көрсетеді."
"Қасым-Жомарт Тоқаев, Қазақстан Республикасының Президенті: - Мен облыстарға жұмыс сапарымен жиі барып тұрамын."
Биыл да бірнеше аймақта болдым.
"Әр облыста жұртшылықпен, соның ішінде бизнес өкілдерімен кездесіп жүрмін."
Аймақтарда көптеген инвестициялық жоба жүзеге асырылып жатыр.
Биылдың өзінде еліміз бойынша жалпы құны 376 миллиард теңгені құрайтын 91 инвестициялық жоба жүзеге асырылды.
Соның арқасында 6 мыңнан астам тұрақты жұмыс орны ашылды.
Қосымша тұрақты жұмыс орындарын ашу – жалпымемлекеттік міндет.
"Өйткені бұл жерде халықты жұмыспен қамту, қоғамдағы масылдық психологиядан арылу туралы айтылып отыр."
"Жалпы Президенттің сөзінше, бизнес пен мемлекет арасындағы қатынастардың жүйелі түрде жаңғыруына қазір әзірленіп жатқан жаңа Салық кодексі ықпал етеді."
Оған  сай кәсіпкерлік субъектілерінің салықтық есебін 30 пайызға азайту жоспарланып отыр.
Төлемдер саны кем дегенде 20 пайызға оңтайландырылады.
Бұдан бөлек кәсіпкерлердің банктердегі шоттарын бұғаттау кезінде олардың салықтық қарызына тең көлемдегі қаржысына ғана шектеу қойылады.
Осылайша мемлекет бизнестің барлық түрін дамытуға жол ашып отыр.
"Аса ірі жобалар да, шағын кәсіпкерлер де назардан тыс қалмайды."
Қойылатын тек бір талап бар.
Ол адал еңбек ету.
"Авторлары: Риат Шони, Жандос Битабаров, Алмас Омарғалиев"
Президент Цифрлық платформаны тез арада құру қажеттігін айтты.
Сол арқылы инвестициялық жобалардың жүзеге асырылу процесін нақты уақыт режимінде бақылауға болады.
Мемлекеттік органдардың инвесторларға қатысты барлық шешімі мен шектеу шаралары бойынша «прокурорлық сүзгі» жұмыс істей бастайды.
"Мемлекет басшысы осылайша, инвесторларды негізсіз айыппұлдар мен салықтардан, әділетсіз және ұзаққа созылған сот дауларынан қорғауға болатынын жеткізді."
Елде жасанды интеллект жүйесін құру – өз алдына бөлек әрі өте маңызды мәселе екендігін тілге тиек етті.
Қазақстанның болашағы және оның халықаралық қоғамдастықтағы орны осы жұмыстың сәтті іске асуына байланысты.
Бұл бағыт Президенттің бақылауында болмақ.
Экономикамызда әділдік болуы керек.
«Біз биыл жаңа экономикалық үлгіге көше бастадық.
Республикалық бюджетке түсетін салық 5 есе артты.
"Бизнес өкілдері мемлекеттің сенімді серіктесіне айналды», - деді Мемлекет басшысы."
Президент елдегі шағын және орта бизнестің ішкі жалпы өнімдегі үлесі 36 пайыздан асқанын айтты.
"Салада жұмыс істейтін адамдар саны 4,3 миллионға жетті."
Бұл еңбекке жарамды азаматтардың 45 пайызы.
Мемлекет басшысы Инвестициялық штабтың жұмысына да тоқталды.
"«Штабқа заңды күші бар, уақытша нормативтік құқықтық актілерді әзірлеу құқығы берілді."
Оған шешімдер қабылдауға құзырет беру аса маңызды.
Оны мемлекеттік органдар мен ұлттық компаниялар міндетті түрде орындауы керек.
Мұндай шаралар еліміздегі инвестициялық климатты жақсартуға ықпал етуді көздейді» - деді Қасым-Жомарт Тоқаев.
Ауыл шаруашылығы саласындағы жобаларға бөлінген қаражаттың тиімді жұмсалуын бақылау күшейеді.
Премьер-министрдің орынбасарына Президент осыны тапсырды.
"Серік Жұманғарин Қасым-Жомарт Тоқаевқа өзі жетекшілік ететін сауда, интеграция, ауыл шаруашылығы салаларында қазір атқарылып жатқан жұмыстарды баяндады."
Күн тәртібіндегі өзекті мәселенің бірі Жоғары Еуразиялық экономикалық кеңестің алдағы отырысына дайындық.
2024 жылы бес елдің интеграциялық бірігуіне 10 жыл толады.
Одақ құрылған уақыттан бері Қазақстанның серіктестермен арадағы өзара сауда айналымы 74 пайызға өсті.
Бұл ретте экспорт 90 пайызға артқан.
Сонымен қатар Мемлекет басшысына агроөнеркәсіп кешеніндегі қайта өңдеу көлемін 30 пайыздан 70 пайызға дейін ұлғайту туралы тапсырмасының орындалу барысы баяндалды.
Ауыл шаруашылығы министрлігі агроөнеркәсіп кешенінде 2024-2026 жылдары жүзеге асырылатын 500 ірі әлеуетті жобаны дайындаған.
"Оның жалпы құны 1,6 триллион теңге."
Алғаш рет екінші деңгейдегі отандық банк бұл жобаларды іске асыру үшін 500 миллиард теңгеге жуық өз қаржысын салуға дайын екенін жеткізді.
Жақын арада әлеуетті жобалардың тізімі жаңартылады.
"Желтоқсанның 11-нен бастап, «Хабар 24» танымал «24 KZ» брендімен эфирге шығады."
"Елдің басты арнасы сырт пішіні ғана емес, ішкі мазмұнын да жаңартты."
"Сөйтіп, негізгі ақпараттық арна өз тарихында екінші рет ребрендинг жасады."
"Патша көңіл көрерменге үздіксіз қызмет көрсететін 24 KZ-тің жаңаша сипаты, тамаша танымы қандай екен?"
Көрерменмен бірге біз де көрейік.
"Жаңа студия, жаңа леп."
Енді дәл осы жаңа студияда ел мен әлемнің түкпір түкпірінен көзі қарақты көрерменге жаңалық тарайды.
«24 KZ» жаңа жобаларымен де қуантатын болады.
«Хабар 24» бұған дейін белгілі «24 KZ» брендімен эфирге шығады.
Телеарнаның жаңарған логотипі ақ-қызыл түсті екі цифр арқылы беріледі.
"Алқызыл түс рауандап атқан жаңа күннің басталуын білдірсе, KZ белгісі телеарнаның қазақстандық арна екендігін көрсетеді."
Осылайша арнаның халықаралық аренадағы белгісі айқын болмақ.
"Кемелбек Ойшыбаев,«Хабар»Агенттігі»АҚ Басқарма Төрағасы:- Біз көрермендердің арнамыздың қай атауын көбірек қолданатынын білу мақсатында сауалнама жүргіздік."
"Бір қызығы, «24 KZ» арнасының атауы «Хабар 24» - ке қарағанда жиі қолданылатын болып шықты."
"Дегенмен арна «24 KZ» атауымен небәрі 4 жыл, ал «Хабар 24» атауымен шамамен 7 жыл хабар таратты."
Яғни телеарна аудиториясы үшін «24 KZ» атауы әлі күнге дейін таныс болып отыр.
Отандастарымыздың көпшілігі үшін  Қазақстанның тәулік бойғы жаңалықтары «24 KZ» - пен байланысты.
"Телеарна мұның алдында ұзағанда жарты сағаттық жаңалықтар топтамасын ұсынса, енді көрермен эфирді үзбей көреді."
Яғни эфир уақыты ұзарды.
"Қазақ-орысша жаңалықтар алмасып, тоқтаусыз беріледі."
"Ақпараттық жаңалықтардың арасында тақырыпты жан-жақты талдайтын сараптама, пікірталастар мен арнайы репортаждар, тұщымды сұхбаттар топтамасы тағы бар."
"Жасын Біркенов, «24 KZ» телеарнасының директоры:- Кең көлемде жүргізілетін ребрендингтен бөлек, біз жаңалықтар форматын да түрлендіріп отырмыз."
"Мәселен, әр күн сайын эфирдің шымылдығын «24 KZ таңы» таңғы ақпараттық бағдарламасы ашады."
"Бұл жерде қос жүргізуші ең күрделі тақырыптарды саралап, еркін форматта, бірақ салмақты етіп көрерменге жеткізеді."
Ал 19:00-де «Prime Time» ақпараттық-сараптамалық жобасы көрерменге жол тартады.
Мұнда күннің негізгі оқиғаларына сараптамалық шолу жасалады.
"Арна мамандары трансформация алдында әйгілі BBC, NBC News, Франция 24 және Ресей 24 арналарының тәсілдерін талдап, тәжірибесіне сүйенді."
«24 KZ» қазір техникалық тұрғыда жаңа атаумен шығатын эфирге сақадай-сай.
"Бақытжан Досымбеков, «24 KZ» телеарнасының бас режиссері:- «24 KZ» осы ребрендингке біраз жұмыстар атқарды."
Студия жасалды.
Жүргізушілермен жұмыс істедік.
"Өздеріңіз білесіздер, жазда кастинг жүргізілді."
Студияны техникалық тұрғыдан толығымен қамтыдық.
"Свет қойып,LEDэкрандар алып, оған өзіміздің режиссерлік бөлімнің кадрларын дайындадық."
Оқытып үйреттік.
Қазақстандағы тәулік бойы хабар тарататын алғашқы ақпараттық телеарна эфирге 2012 жылдың 1 қыркүйегінде шықты.
Осы 11 жыл ішінде елдегі ақпарат көздерінің көшбасшысына айналды.
"Айта кетерлігі, «24 KZ» ұсынатын контент – 100 пайыз отандық өнім."
Телеарна аймақтар мен шет мемлекеттерде тілшілер қосыны бар ең ірі құрылым ретінде ел және әлемнің әр түкпірінен берілетін тікелей қосылымдар санын да ұлғайта түспек.
"Авторлары: Айнұр Қуатқызы, Серік Қоңырбаев"
Президент «Әлеуметтік медициналық сақтандыру қоры» КеАҚ басқарма төрағасы Әбілқайыр Сқақовты қабылдады.
2023 жылғы 07 желтоқсан Мемлекет басшысына әлеуметтік медициналық сақтандыру жүйесінің жыл басынан бері және жалпы МӘМС қолға алынған уақыт ішінде атқарылған жұмыстардың қорытындысы туралы есеп берілді.
"Президентке әлеуметтік медициналық сақтандыру жүйесін енгізу нәтижесінде денсаулық сақтау саласына бөлінетін қаржы 2,5 есе, ал бір тұрғынның денсаулығына жұмсалатын шығын екі есе өскені жөнінде баяндалды."
Сонымен бірге азаматтарға арналған медициналық көмектің қолжетімділігін жақсарту жайында айтылды.
Әбілқайыр Сқақов МӘМС жүйесінің тиімділігін арттыруға қатысты Президент тапсырмаларының орындалу барысы туралы ақпарат берді.
"Атап айтқанда, әлеуметтік медициналық сақтандыру жүйесінің ауқымын кеңейтуге, Қордың қаржылық тұрғыдан тұрақтылығын қамтамасыз етуге және МӘМС-ке қатысты барлық процесті жедел цифрландыруға бағытталған кешенді шаралар жүзеге асырылып жатыр."
"Бұдан бөлек, медициналық сақтандыру жүйесінің қызметіне қатысты қазақстандықтарды мазалаған өзекті мәселелерге назар аударылды."
"Қор жоспарын іске асыру барысында, ең алдымен, науқасқа және оның медициналық көмекке қажеттілігін өтеуге баса мән беріледі."
Кездесу соңында Қасым-Жомарт Тоқаев Әбілқайыр Сқақовқа әлеуметтік медициналық сақтандыру жүйесінің тиімділігін арттыруға бағытталған бірқатар міндет жүктеді.
Мемлекет басшысы Ресейдің Қазақстандағы елшісі Алексей Бородавкинді қабылдады.
Кездесу барысында президент екі ел арасында тұрақты диалог қалыптасқанын атап өтті және Ресей Президенті Владимир Путиннің Астанаға жасаған ресми сапарының маңызына тоқталды.
Қасым-Жомарт Тоқаев мұндай сапарлар екіжақты қарым-қатынастарды жан-жақты нығайтуға тың серпін беретінін айтты.
Мұнан бөлек Қазақстан мен Ресей арасындағы стратегиялық серіктестік мәселелері де сөз болды.
Мемлекет басшысы Қасым-Жомарт Тоқаев «Евроньюс» тілшісі Галина Полонскаяға сұхбат берді.
Бұл туралы Президенттің баспасөз хатшысы Берік Уәли фейсбукте жазды.
Еуропалық ақпарат құралының өкілімен әңгімелесу барысында Мемлекет басшысы ел экономикасын декарбонизациялау және әртараптандыру жөніндегі жоспарлармен бөлісті.
"Энергетикалық теңгерімді сақтай отырып, экологияны қорғау мақсатында қабылданып жатқан шаралар жайында айтты."
Сондай-ақ өзге елдермен экономикалық байланысты дамыту туралы баяндады.
Сұхбаттың толық нұсқасы осы аптада Euronews телеарнасының эфирінен көрсетіледі.
"Қасым-Жомарт Тоқаев, Қазақстан Республикасының президенті: - Біз экономикамызды декарбонизациялауға, әртараптандыруға, көміртекті емес секторды дамытуға аса жауапкершілікпен қараймыз."
Ол үшін біздің дүниетанымымызға айтарлықтай өзгерістер қажет.
"Бұл әлемдік экономикалық дамудың ортақ тренді, Қазақстан да артта қалмайды."
Біз қоршаған ортаны қорғауға аса бейілдіміз.
Қазақстан өз энергоайналымында әлі де көмір қолданады.
Алайда таяу болашақта оң қозғалыс болады деп ойлаймын.
Президент Қытайдың Қазақстандағы елшісі Чжан Сяоны қабылдады.
Мемлекет басшысы әңгімелесу барысында екіжақты ынтымақтастықтың қарқынды дамып келе жатқанына тоқталды.
Қазақстанның Қытаймен барлық бағыт бойынша ықпалдастықты жандандыруға ниетті екенін айтты.
"Бұдан бөлек кездесуде сауда, ауыл шаруашылығы, энергетика, жаңа технология, көлік және логистика салаларындағы өзара тиімді қатынастарды одан әрі арттыру маңызды екені атап өтілді."
Сондай-ақ мәдени-гуманитарлық байланыстарды нығайту мәселесіне де назар аударылды.
Президент Қасым-Жомарт Тоқаев Біріккен Араб Әмірліктері Инвестициялар министрі Мұхаммед әл-Сувейдимен кездесті.
Қос тарап бірлескен инвестициялық жобаларды жүзеге асыру жайын талқылады.
Қасым-Жомарт Тоқаев Қазақстан мен ADQ компаниялары арасында қол қойылған келісімдерді жоғары бағалады.
Сондай-ақ екіжақты байланыстардың қазіргі динамикасын сақтауға дайын екенін мәлімдеді.
"Бұл серіктестік Ақтау және Құрық порттарын Каспий теңізіндегі басты теңіз хабына айналдыруда маңызды роль атқарады, деді Президент."
"Келелі кездесуде теміржол, жасанды интеллект салаларындағы ынтымақтастықты одан әрі дамыту мәселелері де сөз етілді."
Дубайда тарихи шешім қабылданды.
Әлемде алғашқы климаттық қор құрылатын болды.
Бұл 30 жылдан бері сиырқұйымшақтанып келе жатқан мәселе болатын.
Әйтеуір тараптар ортақ байламға келді.
Қорға дамушы елдер қаржы құяды.
Климаттың өзгеруінен зардап шеккендерге жәрдем беріледі.
Бүгін Дубайда дүниежүзілік климаттық саммит басталды.
Алқалы жиынға қазақ тарапын Қасым-Жомарт Тоқаев бастап барды.
Мемлекет басшысы әзірге сөйлеген жоқ.
Санаулы сәттен соң сөз алады.
Қорған Қонысбайұлы: - Таяу Шығыстың сауда және қаржы орталығына айналған Дубайда бұл күндері қарбалас.
Араб жерінде БҰҰ-ның климаттың өзгеруі жөніндегі конференциясы басталды.
Дубай 200-ге тарта елден шамамен 70 мың делегатты қарсы алып жатыр.
Бұрын соңды бұл конференцияға осынша адам келген емес.
"Саммит Дубайдың оңтүстік бөлігінде орналасқан ""Экспо-Сити"" аталатын шағын қалашықта өтті."
"2021-2022 жылдары мұнда Таяу Шығыстағы алғашқы дүниежүзілік ""ЭКСПО"" көрмесі ұйымдастырылған еді."
БҰҰ-ның климаттың өзгеруі жөніндегі негіздемелік конвенциясы тараптарының 28-ші кездесуі.
Қысқартып айтса COP-28.
Бұл жиһандағы ең ауқымды экологиялық жиын.
"Конференция барысында әлемдегі климаттың жай-күйі талқыланып, дүйім дүниеге қатысты шешімдер қабылданады."
БҰҰ-ның климаттың өзгеруі жөніндегі негіздемелік конвенциясы 1992 жылы қабылданған еді.
"Осы құжатқа қосымша ретінде 1997 жылы Киото хаттамасы, ал 2015 жылы Париж климаттық келісімі бекіді."
Біздің ел осының бәріне мүше.
"Париж келісіміне сәйкес құжатқа қол қойған барлық мемлекет,,, жаһандық температураның 2 градус цельсиядан көтерілуіне жол бермеуге және оны 1,5°C-қа дейін шектеуге һәм парниктік газды азайтуға міндетті."
Еліміз ОА аймағында бірінші болып осы Париж келісімін ратификациялады және көміртегі бейтараптығына қол жеткізу жөнінде ұлттық стратегия әзірледі.
Сәлден соң конференцияның пленарлық отырысында сөз алатын қазақ басшысы климатты жақсартуға бағытталған Қазақстанның жоба-жоспарымен бөлісбек.
Кейінгі жүз жылда әлемде парниктік газ тым көп бөлінді.
Содан климаттың өзгеруі де жылдамдай түсті.
"Мұның зарбабы домино тізбегі іспеттес, бірінен кейін бірі кете береді."
"Мұздықтар еріп, су тапшы бола бастады."
Экологиялық тепе теңдік бұзылды.
"Су тасқыны, лай көшкіні мен дүлей дауыл жиілеп, құрғақшылық қысты."
Қорған Қонысбайұлы: - Арабтың шөл даласындамыз.
Қазір мұндағы температура 30 градус.
Ғалымдар 2023 жылды жер шарындағы ең ыстық жыл болды деп мәлімдеді.
Жалпы жұмыр жерде соңғы сегіз жылда ауа температурасы күрт өскен.
БҰҰ климаттың өзгеруі - заманның басты проблемасына айналғанын айтады.
Климаттың өзгеруіне бас қатырып жүргендердің бірі Антониу Гутерриш.
БҰҰ бас хатшысы қазба отындарды жағуды тоқтату керек деген пайымда.
Бас хатшы саммитте өткір мәлімдеме жасады.
"Антониу Гутерриш, БҰҰ Бас хатшысы: - Жаһандық жылыну деңгейін бір жарым градусқа дейін шектеу үшін біз қазба отындарды пайдалануды доғаруымыз керек."
Өндіріс орындарын жаңартылатын энергияға көшуге ынталандыру қажет.
Мен осы орайда үкіметтерді баламалы қуат көзіне басымдық беруге шақырам.
"Егер, өндіріс орындары қазба отынынан бас тартпаса субсидияны тоқтатып, табыс салығын арттыру керек."
Осы орайда бізде 2035 жылға қарай 11 гигаватт таза энергия көздерін енгізу және энергетика секторын толығымен жаңғырту жоспарланып отыр.
"Ол үшін Жамбыл, Жетісу, Ақмола облыстарында жел электр станциялары бой көтереді."
"Мемлекет басшысының Дубайға сапары аясында «Самұрық Қазына» Біріккен Араб Әмірліктерінің, Сауд Арабиясының және Францияның алпауыт компанияларымен келісімге келді."
"Нұрлан Жақыпов, ""Самұрық-Қазына"" АҚ басқарма төрағасы: - Сол келісімге сәйкес 3 Гигават жел электр станциясын Қазақстан салатын боламыз."
"Толық инвестиция көлемі 4,5 млрд доллардан астам болады."
Одан басқа біз G42 еншілес компаниясымен Присайд компаниясымен бірлескен кәсіпорын құрамыз.
Бұл айти саласындағы Әмірліктің көшбасшы компаниясы.
Климаттың өзгеруі қазір жылдам жүріп жатқан процесс.
"Алысқа бармайық,,, Астананың өзіне қас бүгін түсті."
Мұндай құбылыс бас қалада алғаш рет байқалды.
Әйтпесе қарашаның ортасында бізде қар жататын.
Президентінің кеңесшісі әрі халықаралық экологиялық ынтымақтастық жөніндегі арнаулы өкілі  Зүлфия Сүлейменова температураның өзгеруі әсіресе ОА аймағында қатты бақалып жатқанын айтады.
Зүлфия Сүлейменова ҚР Президентінің кеңесшісі – Президенттің халықаралық экологиялық ынтымақтастық жөніндегі арнаулы өкілі: - Конференциядағы тарихи жаңалық - әлемде алғашқы климаттық қор құрылатын болды.
Бұл өзі 30 жыл бойы қабылданбай келе жатқан шешім еді.
Дубайда сәті туды.
Қорға дамушы елдер қаржы құяды.
"Сөйтіп құрғақшылық, су тасқыны және теңіз деңгейінің көтерілуі сияқты климаттың өзгеруінен орны толмас шығынға ұшыраған елдерге жәрдем беріледі."
Біріккен Араб Әмірліктері қорға 100 миллион доллар салатынын хабарлады.
Германия да 100 миллион доллар бөлуге уәде берді.
АҚШ пен Жапония да шет қалмаймыз деп отыр.
Авторы: Қорған Қонысбайұлы
Қасым-Жомарт Тоқаев Климаттың өзгеруі жөніндегі БҰҰ конференциясы аясында Дубайда өтіп жатқан Дүниежүзілік климаттық саммиттің ашылу рәсіміне қатысу үшін Dubai Expo City көрме орталығына барды.
Бұл туралы Ақорданың баспасөз қызметі хабарлады.
Мемлекет басшысын БАӘ Президенті Мұхаммед бен Заид Әл Нахаян мен БҰҰ Бас хатшысы Антониу Гутерриш қарсы алды.
"Саммит аясында Қасым-Жомарт Тоқаев пленарлық отырыста сөз сөйлеп, мемлекеттер және бизнес құрылымдарының басшыларымен бірқатар кездесу өткізеді."
Мемлекет басшысы Алматы қаласындағы хостелдердің бірінде қаза тапқан Қазақстанның және шетел азаматтарының жақындары мен туған-туыстарына көңіл айтты.
Бұл туралы Ақорданың баспасөз қызметі хабарлады.
"Қасым-Жомарт Тоқаев Ақордада Қазақстанға ресми сапармен келген Того Республикасының Президенті Фор Эссозимна Гнассингбемен келіссөз жүргізді, деп хабарлайды Ақорданың баспасөз қызметі."
Келіссөз алдында Того Президентін салтанатты қарсы алу рәсімі өтті.
Қасым-Жомарт Тоқаев пен Фор Гнассингбе бір-біріне делегация мүшелерін таныстырды.
"Құрмет қарауылының бастығы мемлекеттер басшыларына рапорт беріп,  Қазақстан мен Тогоның әнұрандары шырқалды."
Бұдан соң президенттер шағын құрамда келіссөз жүргізді.
"Қасым-Жомарт Тоқаев Фор Гнассингбеге ілтипат білдіріп, оның Қазақстанға тарихи сапары екіжақты қарым-қатынастың жаңа кезеңіне жол ашатынын атап өтті."
"Кездесу барысында Мемлекет басшысы Қазақстан мен Того күш жұмылдыра отырып, алдағы уақытта атқара алатын негізгі салаларды айқындады."
"Қасым-Жомарт Тоқаевтың пікірінше, екіжақты және халықаралық күн тәртібін ілгерілету үшін тұрақты диалог орнату қажет."
Өз кезегінде Президент Фор Гнассингбе жылы шырай танытқаны үшін Қасым-Жомарт Тоқаев пен Қазақстан халқына алғыс айтты.
Бұдан кейін президенттер екі ел делегацияларының қатысуымен кеңейтілген құрамда келіссөз жүргізді.
Того Президенті Астанада.
Елімізге ресми сапармен келген Фор Эссозимна Гнассингбені Қасым-Жомарт Тоқаев Ақордада салтанатты түрде қарсы алды.
"Сапар аясында жоғары деңгейде келіссөздер өтіп, екіжақты сауда-экономикалық және гуманитарлық ынтымақтастықты дамыту жайы қаралады."
Сосын Қазақстанның Африка құрлығындағы мемлекеттермен өзара ықпалдастық мәселелері талқыланбақ.
Жалпы сауда-экономикалық қатынастарды жаңа деңгейге көтеру үшін мол әлеует бар.
Былтыр Қазақстанның Африка мемлекеттерімен арадағы тауар айналымы 1 миллиард доллардан асты.
Биылғы 9 айдың ішінде өзара сауда-саттық 568 миллион долларға жетті.
Қазақстан шикізат және шикізаттық емес тауар түрлері бойынша аталған құрлыққа экспорт көлемін ұлғайтуға дайын.
"Тау-кен индустриясы, ауыл шаруашылығы, көлік және логистика, туризм, білім беру салаларындағы ынтымақтастықты ілгерілету үшін мүмкіндік мол."
«Біз Қытайды өте маңызды стратегиялық серіктес ретінде қарастырамыз және барлық саладағы ынтымақтастықта нақты нәтижеге қол жеткізетінімізге үлкен үміт артамыз».
Қытайдың Мемлекеттік кеңесі Премьерінің орынбасары Дин Сюэсянды қабылдаған Президент осылай деді.
Қасым-Жомарт Тоқаев екі ел арасында өзара визасыз режим күшіне енгенін еске салды.
Ал келесі жыл Қазақстанның Қытайдағы туризм жылы болып жарияланды.
"«Бұл әсіресе жастар үшін өте маңызды шешім деп санаймын», - деді қазақ басшысы."
"Өз кезегінде Дин Сюэсян Қасым-Жомарт Тоқаевқа Төраға Си Цзиньпиннің сәлемін жеткізіп, екі жақты ықпалдастықтың даму қарқынына көңілі толатынын айтты."
Мемлекет басшысы Abu Dhabi Ports Group компаниясының басқарушы директоры Мұхаммед Жуму әл-Шамисиді қабылдады.
Бұл туралы Ақорданың баспасөз қызметі хабарлады.
Кездесу барысында Мемлекет басшысы Ақтау және Құрық порттарын дамытуды Қазақстан стратегиялық мақсат етіп отырғанын атап өтті.
"Қасым-Жомарт Тоқаев пен Мұхаммед Жуму әл-Шамиси Abu Dhabi Ports Group компаниясының көлік-логистика саласындағы бай тәжірибесін ескере отырып, осы саладағы өзара тиімді қарым-қатынастың перспективаларын талқылады."
Мемлекет басшысы Қазақстан мұнайын Орта дәліз арқылы Әзербайжанға тасымалдау жөніндегі «ҚазМұнайГаз» компаниясы мен ADP арасындағы ынтымақтастықты оң бағалады.
"Президент Еуразияны Шығанақпен, Африкамен және Үндістанмен байланыстыратын «Солтүстік – Оңтүстік» бағдарының әлеуетін пайдалану жоспары туралы айтты."
"Оның пікірінше, 2027 жылға қарай аталған бағыттың жүк өткізу қабілеті кемінде 70 пайызға артып, 9 миллион тоннадан 15 миллион тоннаға дейін ұлғаюға тиіс."
"Осыған байланысты Қасым-Жомарт Тоқаев «Қазақстан темір жолы» мен ADP арасында бірлескен кәсіпорын құру жөніндегі уағдаластықты ерекше атап өтіп, бұл жобалардың табысты жүзеге асырылуына тілектестік білдірді."
Мемлекет басшысы Қасым-Жомарт Тоқаевтың шақыруымен 27-28 қарашада Того Республикасының Президенті Фор Эссозимна Гнассингбе Қазақстанға ресми сапармен келеді.
Бұл туралы Ақорданың баспасөз қызметі хабарлады.
Қасым-Жомарт Тоқаев Бакудегі Әзербайжан Президентінің Гянджлик резиденциясына келді.
"Мұнда Мемлекет басшысы әріптесі Ильхам Әлиевпен екіжақты кездесу өткізіп, онан соң Гейдар Әлиев орталығында өтетін Орталық Азия елдерінің экономикасына арналған БҰҰ арнайы бағдарламасының саммитіне қатысады."
Беларусь елінен кейін Қасым-Жомарт Тоқаев жұмыс сапарымен Әзербайжанға барды.
Президент  Біріккен ұлттар ұйымының Орталық Азия елдері экономикасына арналған арнайы бағдарламасының саммитіне қатысады деп жоспарланып отыр.
Арнайы бағдарлама 1998 жылы Орталық Азия мен Еуропа және Азия мемлекеттерінің экономикалық интеграциясын нығайту үшін әрі экономикалық әріптестікті тереңдету мақсатында әзірленді.
"Бүгінде оған Қазақстан, Әзербайжан, Ауғанстан, Қырғызстан, Тәжікстан мен Түрікменстан және Өзбекстан мүше."
"Ұжымдық қауіпсіздік туралы шарт ұйымына мүше мемлекеттердің қауіпсіздігіне қатер төну қаупі болса, оны үнемі айта берудің қажеті жоқ."
Қауіп-қатер әрдайым болған.
Халықаралық қоғамдастықтың болмысы осындай.
Бұл жөнінде бүгін Қасым-Жомарт Тоқаев ұйымның Ұжымдық қауіпсіздік кеңесінде айтты.
Мемлекет басшысы келер жылы Қазақстан төрағалық ететін кезеңде назарға алынатын басым бағыттарды атады.
"Сонымен, ұйым неге мән бергені жөн?"
Келелі кеңесте қандай мәселелер сөз болды?
Минск келген қонақтарды қарашаның қара суғымен қатар қарлы боранымен қарсы алды.
Дегенмен ауа райының бұндай тосын мінезі саммиттің сәтті өтуіне еш кедергі болмады.
"Дәстүрге сай ұжымдық қауіпсіздік туралы шарт ұйымының кез келген шарасы секілді бүгінгі жиын да достық, әріптестік тұрғысында болды."
"Қарлы боран саммиттің жұмысына емес, коммуналдық қызмет мамандарына кедергі болды."
Тәуелсіздік сарайына мәртебелі меймандар келмес бұрын жұмысшылар толассыз жауған ақ ұлпамен арпалысып әлек.
Бүгін Беларусь елінде ауа райына байланысты қауіптіліктің сары деңгейі жарияланды.
Бірінші болып саммит өтетін сарайға Қасым-Жомарт Тоқаев ат басын бұрды.
Қазақ көшбасшысын құшақ жая қарсы алған Беларусь президенті Александр Лукашенко табиғаттың тосын мінез танытуын қалжыңмен жеткізді.
"Күн райы құбылмалы болғанымен, арадағы әріптестікте салқындық байқалмайды."
Ең әуелі Мемлекет басшылары шағын құрамда бүгінгі жиында қаралатын мәселелерді бір талқылап алды.
Бұл сессия барысында Қазақстан Президенті қазіргі халықаралық ахуал күрт нашарлағанына тоқталып өтті.
Еуразия құрлығындағы және Ұжымдық қауіпсіздік туралы шарт ұйымының жауапкершілігіне кіретін аймақ төңірегінде күрделі жағдай қалыптасқанын  жеткізді.
Мемлекет басшысы Таяу Шығыстағы қақтығыста тараптардың уақытша бітім жасау туралы соңғы келісімін құптайтынын мәлімдеді.
"Қасым-Жомарт Тоқаев, Қазақстан Республикасының Президенті: - Біз әуел бастан қақтығысушы тараптардың гуманитарлық үзіліс жариялауы керек екенін айттық."
Олар осы уақытты қалыптасқан жағдайды реттеудің ұзақмерзімді шараларын әзірлеуге пайдалану үшін бар күш-жігерін жұмсауы қажет.
Бұған қоса БҰҰ аясында палестиналықтарға «Екі халық үшін екі мемлекет» формуласына сай толыққанды мемлекет құру құқығын берген жөн.
"Осындай қиын жағдайда БҰҰ Қауіпсіздік Кеңесінің қарарын мүлтіксіз орындап, халықаралық құқық нормаларын сақтау маңызды."
"Қазақстан Таяу Шығыстағы ахуалға алаңдап қана қоймай, қайғыдан қан жұтқан елге қол ұшын созды."
Газа тұрғындарына бір миллион доллар көлемінде гуманитарлық көмек көрсетті.
Осылай деген Қасым-Жомарт Тоқаев Ауғанстандағы күрделі ахуалға да назар аударды.
Халықаралық қоғамдастықты ауған халқына жәрдем беруді жалғастыруға шақырды.
"Қасым-Жомарт Тоқаев, Қазақстан Республикасының Президенті: - Ауған халқына гуманитарлық көмек көрсетуді жалғастыру және тауқыметі көп осы елдің өңірлік экономикаға интеграциялануына ықпал ету маңызды деп санаймыз."
"Биыл Қазақстан Ауғанстанға азық-түлік, аса қажетті тауарлар мен дәрі-дәрмек жөнелтті."
Қазан айында Ауғанстанның батысында болған жер сілкінісіне байланысты көмек көрсетілді.
"Герат қаласына құтқарушылар, кинологтар мен медицина қызметкерлері жіберілді."
Күн тәртібінен түспейтін бір мәселе бар.
"Ол – қазіргі жаһандағы тұрақсыздық пен сананы улаған есірткі, қару-жарақ айналымының, трансшекаралық қылмыс пен заңсыз миграцияның өсуі."
Бұған Беларусь Президенті ерекше тоқталды.
"Ал қазақ басшысы сабырға шақырып, сын-қатерлерге бірлесіп төтеп беруге күш-қуатымыз жететінін айтты."
"Қасым-Жомарт Тоқаев, Қазақстан Республикасының Президенті: - Ұжымдық қауіпсіздік туралы шарт ұйымына мүше мемлекеттердің қауіпсіздігіне қатер төніп келе жатқанын, егер ондай қауіп болса да, оны үнемі айта берудің қажеті жоқ деп ойлаймын."
"Түптеп келгенде, қауіп-қатер әрдайым болған."
Халықаралық қоғамдастықтың болмысы осындай.
"Бұл тақырыпты қайта-қайта көтеру, бізді әлдекімнен қорқатындай көрініс қалыптастырады."
"Мұндай мәлімдемелер мүлде қате түсінікке алып келуі мүмкін, тіпті қазірдің өзінде солай болып көрінеді."
"Қатысушы мемлекеттердің абырой-беделін және олардың әскери-саяси әлеуеті мен қуатын ескере отырып, Ұйымның риторикасы қатал, әйтсе де, белгілі бір деңгейде қисынды болуға тиіс."
Қазір ұйымға мүше мемлекеттердің алдында жаңа міндеттер тұр.
Бұл басымдықтарды Қасым-Жомарт Тоқаев кеңестің кеңейтілген құрамда өткен сессиясында жариялады.
"Қасым-Жомарт Тоқаев, Қазақстан Республикасының Президенті: - Бірінші, Ұжымдық қауіпсіздік туралы шарт ұйымының қауіпсіздік саласында мүдделі елдермен және халықаралық ұйымдармен ынтымақтастық орнату."
Біріккен Ұлттар Ұйымымен және оның құрылымдарымен арада қалыптасқан ықпалдастық деңгейін сақтауға баса мән беруді ұсынамыз.
Бұл жұмыс 2010 жылдың 18 наурызында Ұжымдық қауіпсіздік туралы шарт ұйымы мен БҰҰ Хатшылықтары арасында қол қойылған Ынтымақтастық туралы бірлескен декларация негізінде жүргізіледі.
ТМД мен Шанхай Ынтымақтастығы Ұйымы арасындағы ынтымақтастықты одан әрі тереңдетуді құптаймыз.
«Ұжымдық қауіпсіздік туралы шарт ұйымының ТМД-мен және Шанхай Ынтымақтастығы Ұйымымен әріптестігін нығайту жөніндегі практикалық шаралар» атты құжатта оның нақты қадамдары айқындалған.
Сондай-ақ Президент әскери ынтымақтастыққа да назар аударды.
"Қасым-Жомарт Тоқаевтың сөзінше, Ұжымдық күштердің жедел әрекет ету мәселелеріне қатысты нормативтік-құқықтық базаны жетілдіру қажет."
"Бұл  контингенттің кедергісіз әрі еш жерге аялдамай қозғалуына, әскери авиацияның ұшуына және әскери кадрларды даярлау жүйесіне қатысты болмақ."
"Бұдан бөлек, Мемлекет басшысы Ұйымның бітімгершілік әлеуетін арттыруға айрықша мән беруді ұсынды."
Қазақ басшысы айқындап берген басым бағыттар еліміз төрағалық еткен тұста назарға алынады.
Келер жылдың 1 қаңтарынан бастап бұл абыройлы міндет бізге жүктеледі.
Төрағалықты аяқтап жатқан Беларусь президенті бізге сәттілік тіледі.
"Александр Лукашенко, Беларусь Республикасының президенті: - Біз Қазақстандағы достарымызға, Мемлекет басшысы Қасым-Жомарт Тоқаевқа Ұйымдағы төрағалық ететін кезең сәтті өтсін деп тілеймін."
Бүгін біз ұзақ мерзімде атқарылуы тиіс міндеттерді айқындадық.
Солардың барлығын жүзеге асыра аласыздар деген сенімдемін.
"Риат Шони, тілші: - Саммит соңында мемлекет басшылары Ұжымдық қауіпсіздік кеңесінің декларациясына қол қойды."
Жиында барлығы 15 құжат қабылданды.
Дені қару-жарақтың заңсыз айналымы және халықаралық терроризм мен экстремизмге қарсы іс-қимыл бағытындағы ынтымақтастықты дамыту жайында болды.
Енді бұл қаузалған мәселелер де Ұйымға Қазақстан төрағалық ететін кезеңде ерекше назар аударылады.
Ал кеңестің келесі отырысы 2024 жылдың қарашасында Қазақстан астанасында өтеді деп жоспарланған.
"Авторлары: Риат Шони, Марат Диханбаев, Ділмұрад Сейдаханов, Алмас Омарғалиев."
"Мемлекет басшысы Минск қаласында өткен Ұжымдық қауіпсіздік туралы шарт ұйымы Ұжымдық қауіпсіздік кеңесінің сессиясына қатысты, деп хабарлайды Ақорданың баспасөз қызметі."
"Беларусь Президенті Александр Лукашенконың төрағалығымен өткен саммитке еліміздің басшысымен қатар,  Қырғызстан Президенті Садыр Жапаров, Ресей Президенті Владимир Путин, Тәжікстан Президенті Эмомали Рахмон келді."
"Қасым-Жомарт Тоқаев сессия қатысушыларына ілтипат білдіре отырып, жиынды жоғары деңгейде ұйымдастырғаны үшін Беларусь тарапына және Александр Лукашенкоға ризашылық білдірді."
Президент 2024 жылдың 1 қаңтарынан бастап ҰҚШҰ-ға төрағалық ету міндеті Қазақстан Республикасына өтетінін мәлімдеді.
Бұл ретте Қасым-Жомарт Тоқаев Ұйым аясында ұжымдық қауіпсіздік жүйесін одан әрі нығайтуға еліміздің елеулі үлес қосуға дайын екенін жеткізді.
Осыған орай Мемлекет басшысы Қазақстан төрағалығы кезінде Ұйым қызметі бойынша ерекше назар аударуды қажет ететін бірқатар басым бағытты ұсынды.
Әскери ынтымақтастық мәселелері бойынша қарым-қатынас Ұйым қызметінің екінші маңызды бағыты ретінде ұсынылды.
"Қазақстан Президентінің пікірінше, ҰҚШҰ Ұжымдық күштерін жедел әрекет ету мәселелеріне қатысты нормативтік-құқықтық базаны жетілдіру қажет."
Қасым-Жомарт Тоқаев өз сөзінде  халықаралық терроризм мен экстремизмге қарсы іс-қимыл бағытындағы ынтымақтастықты дамыту ісін тағы бір басымдық ретінде атады.
"Мемлекет басшысының айтуынша, ұжымдық қауіпсіздік жүйесінің терроризмге қарсы қызметіне жіті назар аударылады."
"Президенттің айтуынша, Ұйым есірткі және психотропты заттардың заңсыз айналымына да қарсы күрес жүргізуге тиіс."
"Сонымен қатар Президент қару-жарақтың заңсыз айналымымен және трансұлттық ұйымдасқан қылмыстық топтармен күресуді, төтенше жағдайлардың алдын алу және оның салдарын жою мәселелері бойынша ынтымақтастықты нығайтуды, ақпараттық технология саласындағы қылмыстарға қарсы іс-қимылды ортақ жұмыстың маңызды бағыттары деп санайды."
Қасым-Жомарт Тоқаев Қазақстанның төрағалық ету кезеңінде жүзеге асыру үшін айқындалған басымдықтар жуық арада ҰҚШҰ-ға мүше мемлекеттерге жолданатынын айтты.
Мемлекет басшысы Ұйымға мүше елдердің бірлескен күш-жігерінің арқасында ұжымдық қауіпсіздік жүйесін нығайту және оны одан әрі дамыту үшін кешенді жұмыстар жалғаса беретініне сенім білдірді.
Сессия қорытындысы бойынша бірқатар құжат қабылданды.
"Жиынға Беларусь Республикасының Президенті Александр Лукашенко, Қырғыз Республикасының Президенті Садыр Жапаров, Ресей Федерациясының Президенті Владимир Путин, Тәжікстан Республикасының Президенті Эмомали Рахмон, сондай-ақ ҰҚШҰ Бас хатшысы Иманғали Тасмағамбетов қатысты, деп хабарлайды Ақорданың баспасөз қызметі."
Сессия барысында ҰҚШҰ-ға мүше мемлекеттердің ұжымдық қауіпсіздігін қамтамасыз етудің өзекті аспектілері талқыланды.
"Сонымен қатар ұйым қызметінің басты бағыттары бойынша биыл атқарылған жұмыстардың қорытындысы жасалып, алдағы кезеңнің жоспары айқындалды."
"Бұдан бөлек, мемлекеттер басшылары жаһандық күн тәртібіндегі мәселелер жөнінде пікір алмасты."
Қасым-Жомарт Тоқаев өз сөзінде бүгінгі сессия халықаралық ахуал күрт нашарлаған өте қиын жағдайда өтіп жатқанына назар аударды.
Еуразия құрлығындағы және ҰҚШҰ жауапкершілігіне кіретін аймақ төңірегінде күрделі жағдай қалыптасып отыр.
"Мемлекет басшысының пікірінше, Таяу Шығыстағы оқиғалардың аужайы да ерекше алаңдаушылық туғызады."
Мемлекет басшысы Қазақстанның уақытша бітім жасау туралы соңғы келісімді құптайтынын мәлімдеді.
"Сонымен қатар Қазақстан Президенті Ауғанстандағы күрделі ахуалға назар аударып, халықаралық қоғамдастықты ауған халқына көмек беру ісін жалғастыруға шақырды."
"Қасым-Жомарт Тоқаев ҰҚШҰ аясындағы серіктестердің әдеттегі қауіп-қатер деңгейінің ұлғаюына, соның ішінде есірткі, қару-жарақ айналымының, трансшекаралық қылмыс пен заңсыз миграцияның өсуіне қатысты алаңдаушылығына түсіністікпен қарайтынын мәлімдеді."
Қазақстан Ұйымға мүше мемлекеттермен бірге осы сын-қатерлерге алдағы уақытта да төтеп беруге әзір.
Сонымен қатар Қасым-Жомарт Тоқаев Ұйымның әлеуетін дамыту және сын-қатер мен қауіпке қарсы іс-қимыл тетіктерінің тиімділігін арттыру үшін бір жыл ішінде ауқымды жұмыс атқарылғанын атап өтті.
Президент 2024 жылдың 1 қаңтарынан бастап Қазақстан Ұйымға төрағалық ететінін және осы кезеңде басымдық берілетін бағыттарды кеңейтілген құрамдағы жиын барысында жеткізетінін айтты.
"Қасым-Жомарт Тоқаев еліміздің Ұйымды қарқынды әрі теңгерімді дамытуға, барлық мүше мемлекеттің ұлттық мүдделерін ескере отырып, ұжымдық қауіпсіздікті нығайтуға ниетті екенін мәлімдеді."
Мемлекте басшысы Қасым-Жомарт Тоқаев Минск қаласына барды.
Президент Беларусь астанасында өтетін Ұжымдық қауіпсіздік туралы шарты ұйымы Ұжымдық қауіпсіздік кеңесінің сессиясына қатысады.
Онда осы аралықта төрағалық міндетін атқарған Беларусь өз қорытындыларын жариялайды.
Қазақстан Президенті Ұлыбританияның мемлекеттік министрі Нусрат Ганиді қабылдады.
Бұл туралы Ақорданың баспасөз қызметі хабарлады.
"Президент Қасым-Жомарт Тоқаев Ұлыбританияның бизнес және сауда істері жөніндегі мемлекеттік министрі Нусрат Ганиге ілтипат білдіре отырып, Ұлыбритания Қазақстанның негізгі сауда серіктесінің бірі және ел экономикасына инвестиция салу көрсеткіші бойынша жетінші инвестор екенін атап өтті."
"Бүгінде Қазақстанда 550-ден астам британдық кәсіпорын жұмыс істеп жатыр, олардың арасында Shell және Ernst & Young сияқты жетекші компаниялар бар."
"Мемлекет басшысының айтуынша, Қазақстан мен Ұлыбритания арасындағы тауар айналымы былтыр 60 пайызға артып, 1,8 миллиард долларды құрады."
"Өз кезегінде Нусрат Гани құрмет көрсеткені үшін Қасым-Жомарт Тоқаевқа және Қазақстан халқына ризашылығын білдіріп, Ұлыбритания тарапы екіжақты байланыстарды дамытуға баса мән беретінін атап өтті."
Мемлекет басшысы Қасым-Жомарт Тоқаев Минскте өтетін ҰҚШҰ Ұжымдық қауіпсіздік кеңесінің сессиясына қатысады.
Бұл туралы Ақорданың баспасөз қызметі хабарлады.
"Президент Қасым-Жомарт Тоқаев Хайсам бен Тариқ Әл Саидті Оман Сұлтандығының төл мерекесі – Ұлттық күнімен құттықтады, деп хабарлайды Ақорданың баспасөз қызметі."
"Президент Оман Сұлтанының аса жауапты қызметіне табыс, ал бауырлас Оман халқына құт-береке тіледі."
"Кездесуде Президент тапсырмаларын орындау үшін Жоғары білім мен ғылымды дамытудың 2023-2029 жылдарға арналған тұжырымдамасы қабылданғаны туралы баяндалды, деп хабарлайды Ақорданың баспасөз қызметі."
Құжат аталған саланы өркендетудің стратегиялық міндеттері мен көрсеткіштерін айқындайды.
"Министрдің айтуынша, биыл қыркүйек айынан бастап Қазақстанда бакалавриат бағдарламасы бойынша стипендия мөлшері 20 пайызға, магистратура мен докторантурада 15 пайызға көбейді."
"Жоғары оқу орындарындағы профессор-оқытушылар құрамының жалақысы 160 мың теңгеден 350 мың теңгеге дейін, ал ұлттық университеттерде бұл көрсеткіш 228 мың теңгеден 400 мың теңгеге дейін өсті."
"Сонымен қатар студенттер жатақханаларындағы орын тапшылығы үш есе, яғни 2022 жылғы 55 050-ден 2023 жылғы қазанда 17 488-ге дейін азайды."
"Қасым-Жомарт Тоқаевқа жоғары білім беру саласындағы инфрақұрылым мен цифрлық архитектураның дамуы, соның ішінде Әл-Фараби атындағы ҚазҰУ мен Л.Н.Гумилев атындағы ЕҰУ кампустарының құрылысы туралы мәлімет берілді."
Министрлік цифрлық университет моделін әзірлеп жатыр.
Студенттер Coursera жаһандық онлайн білім беру платформасында оқу мүмкіндігіне ие болды.
Қазірдің өзінде олардың 40 мыңы сертификат алды.
Платформадағы 100 негізгі курсты қазақ тілінде оқуға болады.
Мемлекет басшысына Қазақстанның әлемдік білім беру кеңістігінде белсенді ілгерілеп келе жатқаны туралы баяндалды.
"QS рейтингіне 21 жоғары оқу орны, ал Times Higher Education рейтингіне 4 университет кіреді."
Жыл соңына дейін елімізде жұмыс істейтін жетекші шетелдік университеттер филиалдарының саны сегізге жетеді.
"Халықаралық компаниялармен бірлесіп, жасанды интеллект саласында кадр даярлау ісі басталды."
«Мамандығым – болашағым» жобасы аясында өңірлерде кадр қажеттілігіне форсайт-зерттеу жүргізу үшін жобалық кеңселер ашылып жатыр.
Қасым-Жомарт Тоқаевқа берілген мәлімет бойынша Ұлттық ғылым академиясының институционалдық рөлі күшейіп келеді.
Президент жанындағы Ғылым және технологиялар жөніндегі ұлттық кеңес өз жұмысын бастады.
"Ғалымдардың орташа жалақысы 2 есе өсіп, 252 мың теңгеге жетті."
Іргелі зерттеулермен айналысатын ғылыми-зерттеу институттары тікелей қаржыландырылатын болды.
"Ғылым саласының 2023-2025 жылдарға арналған жалпы бюджеті 3,3 есе артып, 643 миллиард теңгені құрады."
"Қ.Сәтбаев атындағы Қазақ ұлттық техникалық зерттеу университетінің ғалымдары тазалығы 99,5 пайыз мөлшерінде селен алу технологиясын ойлап тапты."
"Бұл химиялық элемент медицинада, электроникада және шыны өндірісінде кеңінен қолданылады."
Осы жаңалықтың арқасында Қазақстан аталған сирек металды анағұрлым тиімді бағамен экспорттай алады.
"Кездесу соңында Мемлекет басшысы білім беру деңгейін арттыру, инновацияларды ынталандыру және ғылыми зерттеу жұмыстарының сапасын жақсарту, сондай-ақ студенттер жатақханаларындағы орын тапшылығын азайту жөнінде бірқатар тапсырма берді."
Қазақстан Республикасының Президенті Қасым-жомарт Тоқаев Қазақстан халқының саны 20 млн-ға жетуімен құттықтады.
Қысқы жылыту маусымы қалыпты өту үшін қосымша бақылау орнатылды.
5 жарым миллион тонна көмір мен 100 мың тонна мазут қоры дайындалған.
Мұны Мемлекет басшысының қабылдауында болған Энергетика министрі айтты.
Алмасадам Сәтқалиев ұлттық электр желісін дамыту үшін атқарылып жатқан шараларды және биыл маусым айында іске қосылған электр энергиясын нарықта сатудың жаңа механизмі жөнінде баяндады.
Бұған қоса Мемлекет басшысына ел аймақтарына одан әрі газ құбырын тарту жоспары таныстырылды.
"Министр 10 айда елде 74,8 миллион тонна мұнай, 11,2 миллион тонна мұнай өнімдері, 48,7 миллиард текше метр газ, 93,5 миллиард кВт/cағ электр қуаты және 15,35 мың тонна уран өндірілгенін айтты."
"Кездесу соңында Президент жылыту маусымының барысын және энергетика инфрақұрылымын жаңғыртуды айрықша бақылауда ұстауды, сондай-ақ ішкі нарықты жанар-жағармаймен және сұйытылған мұнай газымен үздіксіз қамтамасыз ету шараларын қабылдауды тапсырды."
Бүгін төл теңгемізге 30 жыл толды.
Ұлттық валютамыз 1993 жылы 15 қарашада айналымға енді.
1993 жылдың 12 қарашасы.
Бұл – төл теңгеміздің тұғырға қонған күні.
"Яғни, Ұлттық валюта жайлы Заң қабылданды."
Ал 15 қарашадан бастап сауда-саттық құралы ретінде айналымға енді.
"Қиын-қыстау кезеңде оны жасау өз алдына, атауын да таңдау оңайға соқпаған."
"Алғашында бұл валюта «алтын», «сом», «ақша» деп аталып келсе, кейін қызу пікірталастан соң көпшілік  «теңге» сөзіне тоқтайды."
Оны мемлекет және қоғам қайраткері Сауық Тәкежанов ұсынған.
"Назерке Тоқжан, тілші: - Бүгін төл теңгемізге 30 жыл толды."
"Осы уақыт аралығында талай өзгеріп, заман талабына сай түрленді."
Дегенмен мұқым қазақтың мақтанышына айналған тұңғыш теңгелер көптің есінде.
"Әл-Фараби, Сүйінбай, Құрманғазы, Абай, Шоқан, Әбілқайыр және Абылай хандар бейнелеген теңгелер мұражайларда сақтаулы."
Алғашқы теңге Англияда басып шағырылды.
Құпия операция 1 аптаға созылды.
Осы аралықта қазақстандық ұшақ тұманды Альбионға 18 мәрте рейс жасаған.
"Ақшаның алғашқы легі алдымен Ақжайық өңіріне жеткізіліп, кейін ауыл-аймаққа түгел таратылды."
Алмат Басенов 25 жылдан бері теңге кескінін келістірумен айналысады.
Әсіресе айтулы даталарға орай жасаған коллекциялық монеталарының шоқтығы биік.
Бұл еңбектің қай-қайсы да ол үшін ыстық.
"Ең жеңілі 1 грамдық болса, ең ауыры - 2 келі алтыннан апталған."
"Алмат Басенов, ҚР Ұлттық банкінің бас дизайнері: - Мәселен, мына монета өзіме қатты ұнайды."
"Мұның бір ерекшелігі, тантал металынан жасалған."
"Ол өте жұмсақ, сондықтан жұмыс істеу қиын."
Қазақстан тантал металын монета жасауда қолданып отырған жалғыз ел екенін мақтанышпен айтқым келеді.
"Мұндай монеталардың саны шектеулі, небәрі 300 данасы бар."
"Қарақат Қабай, ҚР Ұлттық банкінің бас сарапшысы: - 2015 жылы біздің қазіргі таңдағы Қазақ елі сериялы банкнотамыз, 20 мыңдық банкнотамыз жаңа технологияны қолданып жасалған."
2015 жылғы Румыниядағы Бухарест қаласында ұйымдастырылған конкурс бойынша аймақтық ең үздік банкнотасының марапатына ие болды.
"Келесі жылы осы банкнота бойынша, оның жасалу технологиясы жағынан әлемдік валюталардың аса жоғары дәржеде жасалғаны туралы алғашқы үштікке кірді."
Көркемдігі жағынан қазақ ақшасы халықаралық байқауларда 5 мәрте үздік атанды.
"Дегенмен ең бастысы, ұлттық мәртебесін жоғалтпады."
"Тіптен сенімді валюта ретінде жұртшылықтың назарын аударды, - дейді қаржыгерлер."
"Қазір Өзбекстан, Қырғызстан, Ресей сынды көршілес елдерінде еуро, доллармен бірге айналымда жүр."
Ал 2025 жылы еліміз тұтастай цифрлық теңгені қолдануға көшеді.
Бұл да қаржы саласындағы елеулі оқиға болмақ.
"Айнұр Кенжаева, «Цифрлық теңге» жобасының жетекшісі: - Цифрлық теңге арқылы интернет желісі қолжетімді емес аймақтарда төлемдер жүргізуге болады."
"Екіншіден, мысалы, қандай да бір мемлекеттік төлемдердің тиімділігін арттыру мүмкіндігі."
"Яғни, цифрлық теңгенің мемлекеттік төлемдерді мақсатты қолдану мүмкіндігі бар."
"Үшіншіден, цифрлық теңгенің астарында жаңа технология."
Ол технология смарт контракт жасауға мүмкіндік береді.
"Яғни, қандай бір бизнес процестерді, қандай да бір қиын алгоритмдерді біз төлемнің құрылымына жаза аламыз."
"Осылайша, алғашында қалам, калька, тушьпен ғана салынған қазақ валютасы озық технологияның көмегімен жаңаша сипат алмақ."
30 жылдың ішінде өз міндетін толық атқарған теңгеміз құндылығын әрі қарай да дәлелдей түспек.
Авторы: Назерке Тоқжан.
Президент Қасым-Жомарт Тоқаев Ұлттық экономика министрі Әлібек Қуантыровты қабылдады.
Бұл туралы Ақорданың баспасөз қызметі хабарлады.
"Президент Қасым-Жомарт Тоқаевқа еліміздегі заңдылық пен құқықтық тәртіптің жай-күйі, сондай-ақ қадағалаушы органның  қызметіндегі басым бағыттар жөнінде мәлімет берілді."
Берік Асылов заңсыз иемденілген активтерді қайтару үшін қабылданып жатқан шаралар және осы мақсатта жаңадан құрылған Комитеттің қызметі туралы баяндады.
"Бас прокурордың айтуынша, Комитет шетелге шығарылған активтерді іздеу, заңсыз схемаларды әшкерелеу үшін жасанды интеллектіні пайдалану арқылы IT технологияларды  қолданады."
Мемлекет басшысына маңызды инвестициялық жобаларды құқықтық тұрғыдан қолдау жұмыстары жөнінде ақпарат берілді.
"Құрамына Сыртқы істер министрлігі, «Қазақ-Инвест» ҰК» АҚ, «Атамекен» ҰКП өкілдері және Бизнес-омбудсмен кіретін арнаулы Ведомствоаралық комиссия инвестициялық ахуалды жақсартуға бағытталған алғашқы шараларды әзірледі."
Прокурорлар 900-ден астам инвестициялық жобаны бақылауға алды.
Қазірдің өзінде 41 инвестордың түйткілді мәселелері шешімін тапты.
"Президентке инвестицияның қауіпсіздігіне кепілді күшейту үшін инвестициялық жобаны жүзеге асырудың бүкіл процесін нақты уақыт режимінде бақылауда ұстауға мүмкіндік беретін цифрлық шешімдер енгізу, сондай-ақ мемлекеттік органдардың бизнеске қатысты негізгі шешімдерін прокурормен келісу ұсынылды."
Сонымен қатар Қасым-Жомарт Тоқаевқа үш буынды модель аясында кәсіпкерлерді қылмыстық қудалау 3 есе қысқарғаны(614-тен 204-ке дейін)жөнінде мәлімет берілді.
"Жалпы, еліміз бойынша 1041 тұлғаның негізсіз қылмыстық қудалауға тартылуына жол берілген жоқ."
Конституциялық құқық бұзушылықтар саны 29 пайызға қысқарды(310-нан 222-ге дейін).
"Бұдан бөлек, Президентке азаптауға қарсы іс-қимыл шаралары жөнінде баяндалды."
"Мұндай әрекеттердің алдын алу үшін 54 түзету мекемесінде 29 мың бейнекамера орнатылған, сәйкесінше азаптау фактілеріне шағымдану да  94-тен 17-ге дейін азайған."
Сондай-ақ Бас прокурор қоғамда резонанс тудырған қылмыстардың тергелу барысы жөнінде есеп берді.
"Аталған мәселелермен қатар, халықаралық ынтымақтастық бағытында атқарылған жұмыстардың нәтижесі таныстырылды."
"Атап айтқанда, биыл шетелден ауыр және аса ауыр қылмыс жасады деп айып тағылған 40 адам экстрадицияланды."
Жалпы Қазақстан қылмыстық-құқықтық сала бойынша алыс шетелдің 34 мемлекетімен 74 шартқа қол қойды.
Кездесу соңында Қасым-Жомарт Тоқаев еліміздің тыныс-тіршілігіне қатысты барлық салада заңның сақталуын қамтамасыз ету ісін күшейту қажет екеніне назар аударды.
Қасым-Жомарт Тоқаев Анджей Дуданы Польша Республикасының ұлттық мейрамы – Тәуелсіздік күнімен құттықтады.
"Бүгінде Польша саяси, әлеуметтік-экономикалық дамуда, халқының әл-ауқатын қамтамасыз етуде зор жетістіктерге жетті."
"Осы тұста еліңіздің әлемдегі мәртебесі одан әрі асқақтап, халқыңыздың ырыс-берекесі еселене беруіне тілектестігімді білдіремін."
"Біз Польшаны Қазақстанның Еуропадағы жақын серіктесі деп білеміз және достық пен өзара түсіністік рухындағы қарым-қатынастарымызды тереңдетуге ерекше мән береміз, деп жазылған жеделхатта."
"Президент Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің отырысы өтті, деп хабарлайды Ақорданың баспасөз қызметі."
Жиында еліміздің көлік-логистика әлеуетін жүзеге асыру барысында кездесетін стратегиялық сын-қатерлер қарастырылды.
"Мемлекеттік органдар мен ұлттық компаниялардың басшылары теміржол, автомобиль, теңіз, әуе көліктері, сондай-ақ құбыр арқылы тасымалдау бағыттарында жиі ұшырасатын проблемаларды шешу үшін атқарылып жатқан жұмыстар жөнінде баяндама жасады."
"Мемлекет басшысы транзиттік жүк тасымалын, соның ішінде Транскаспий халықаралық көлік бағдары арқылы тасымалдау ісін дамытудың өзектілігіне назар аударды."
Сондай-ақ отандық өнімдерді экспорттау үшін транспорт әлеуетін ұлғайту маңызды екенін атап өтті.
"Ол үшін инфрақұрылымдық шектеулер мен басқа да кедергілерді жойып, көлік-логистика қызметінің сапасын арттыру және тариф қалыптастыру жүйесін жетілдіру қажет."
"Жиын барысында өнеркәсіп, экспорт және транзит әлеуетін қатар дамыту, инфрақұрылым құрылысының заманауи стандарттарын енгізу және көлік-логистика саласының экономикаға мультипликативті әсерін қамтамасыз ету мәселелеріне айрықша мән берілді."
Кеңес қорытындысы бойынша Президент Үкіметке бірқатар нақты тапсырма берді.
"Көкшетау, Өскемен және Семей қалаларында жылу электр орталықтарын салуға Ресей тарапы көмектеседі."
Бүгін Ресей Президенті Владимир Путиннің елімізге жасаған ресми сапары кезінде осындай уағдаластық орнады.
2024-2026 жылдарға арналған бірлескен іс-қимыл жоспары да бекіді.
Қасым-Жомарт Тоқаев пен Владимир Путин тағы қандай келісімдер жасасты?
Бір аптаға жуық уақыт өткеннен кейін құрмет қарауыл ротасы Ақорда резиденциясында қайта сап түзеді.
Бүгін Қазақстанға ресми сапармен Ресей Президенті Владимир Путин келді.
Бұл Қасым-Жомарт Тоқаевтың әріптесі Владимир Путинмен биылдыққа бесінші рет кездесуі.
Бұған дейін қос ел басшылары түрлі саммиттерде жолыққан.
"Бірақ, арада дорба емес жорға жүретін көршімізбен талқылайтын мәселе таусылмайды."
Бүгін де Путиннің ресми сапары барысында екіжақты қатынастарды одан әрі дамыту жайына басымдық берілді.
Ең әуелі тараптар шағын құрамда келіссөз жүргізді.
Кездесу барысында Мемлекет басшысы Қазақстан мен Ресейдің барлық бағыттағы ықпалдастығының табысты дамып келе жатқанын мәлімдеді.
"Мәселен, соңғы 3 жылда екі ел арасындағы тауар айналымының көлемі 30 пайыздан асты."
Биылғы 8 айдың қорытындысы бойынша өзара сауда-саттық 17 миллиард долларға жетті.
Бұл – рекордтық көрсеткіш.
"Қасым-Жомарт Тоқаев, Қазақстан Республикасының президенті: - Ресей Қазақстандағы шетелдік капиталы бар кәсіпорындар саны бойынша көшбасшы екені сөзсіз."
Елімізде 20 мыңнан астам ресейлік компания тіркелген.
"Ресей Федерациясынан тартылған тікелей инвестиция, біздің бағалауымыз бойынша, 20 миллиард доллардан асты."
"Соңғы екі жылда шамамен 3,5 миллиард доллар инвестиция салынды."
Өз кезегінде Қазақстанның Ресейге құйған инвестиция көлемі 6 миллиард долларға жетті.
Мұның екіжақты процесс екені қуантады.
Екі ел арасында өнеркәсіптік кооперация да қарқынды дамып келеді.
Кеңейтілген құрамда келіссөз жүргізген тараптар бұл бағытта ауыз толтырып айтарлықтай нәтиже барын айтты.
Қазір жалпы сомасы 33 миллиард доллардан асатын 143 жоба жүзеге асуда.
Оның 140-ы Қазақстан аумағында орналасқан екен.
Бұдан бөлек мұнай-газ саласындағы ынтымақтастық та белсенді түрде ілгерілеп келе жатқандығын атап өту керек.
"Бүгінде еліміздің аумағы арқылы Ресей мұнайы Қытайға, сондай-ақ газы Өзбекстанға тасымалданып жатыр."
Ресей мен Қазақстанның бірлескен кәсіпорындары екі ел экономикаларының игілігі үшін белсенді жұмыс істеп тұр.
Ал мұның игілігін шекара маңындағы өңірлерде тұратын 25 миллионға жуық адам көріп отыр.
"Қасым-Жомарт Тоқаев, Қазақстан Республикасының президенті: - Екі елдің даму жолдарын өз бетінше әрі дербес таңдауы қос тарапқа кедергі келтірмейді, керісінше, бұл тең құқылы және өзара тиімді әріптестіктің пайдалы жағын еселей түседі."
"Мұны Қазақстанда да, Ресейде де жақсы түсінеді."
"Ғасырлар бойы бір-бірімен қоңсылас өмір сүрген ата-бабаларымыз достық, сенім мен тату көршілік қарым-қатынастың мызғымас құндылықтарын бізге аманат етті."
"Біз бұл құндылықтарды сақтап, келесі ұрпаққа жеткізуіміз керек."
"Владимир Путин, Ресей Федерациясының президенті: - Ресей мен Қазақстан – жай ғана емес, ең жақын одақтастар."
Мұндай қарым-қатынас ұзақ жылдар бойы қалыптасты.
Халықтарымыздың игілігіне қалтқысыз қызмет ететін байланыстарымызды нығайту дәстүрін жалғастырып отырғаны үшін Қасым-Жомарт Кемелұлына алғыс айтқым келеді.
"Келіссөз барысында тараптар алдағы ынтымақтастықтың негізгі бағыттарын айқындап, денсаулық сақтау, энергетика, көлік, ауыл шаруашылығы, спорт сынды салалардағы әріптестікті нығайтуды көздейтін бірқатар уағдаластыққа қол жеткізді."
"Атап айтқанда, еліміздің үш өңірінде жылу электр орталықтарын салу жобаларына Ресей тарапы көмек көрсетуге әзір ."
Бүгін екі елдің Энергетика министрлері тиісті меморандумға қол қойды.
"Қасым-Жомарт Тоқаев, Қазақстан Республикасының президенті: - Ресей – Қазақстанның стратегиялық серіктесі және одақтасы."
"Ортақ тарихқа, берік достыққа, өзара құрмет пен сенімнің мызғымас құндылықтарына сүйене отырып, біз көптеген сала бойынша өзара мүддені жүзеге асырудың айқын дәлелі саналатын мемлекетаралық қатынасты жолға қойдық."
"Осы мүмкіндікті пайдалана отырып, Қазақстан Ресеймен арадағы жан-жақты ынтымақтастықты одан әрі нығайтуды көздейтін стратегиялық бағытқа бейілді екенін растағым келеді."
"Сондай-ақ тараптар екі елдің мәдениет күндерін ұйымдастыру, ортақ тарихи мұраны сақтау сынды кешенді жұмыстарды атқару мәселесіне тоқталып өтті."
Бұдан бөлек Қазақстан мен Ресей жоғары оқу орындарының филиалдарын екі елде ашу мүмкіндіктерін де қарастырды.
"Риат Шони, тілші: - Қасым-Жомарт Тоқаев Ресей басшысының Қазақстанға жасаған сапарының саяси және тарихи мәні зор деп бағалады."
Путиннің қазақ жеріне ат басын бұруы ХХІ ғасырдағы тату көршілік және одақтастық туралы шарттың 10 жылдығымен тұспа-тұс келіп отыр.
Бұл Құжатқа 2013 жылы 11 қараша күні Екатеринбургте қол қойылған болатын.
Ал бүгін екі ел басшылары 2024-2026 жылдарға арналған Қазақстан мен Ресей арасындағы ынтымақтастық жөніндегі іс-қимыл жоспарына қол қойды.
Осылайша Ресей Президентінің біздің елге жасаған ресми сапары аяқталды.
Енді Қасым-Жомарт Тоқаев пен Владимир Путин Беларусь астанасында жолығуы мүмкін.
Осы айда Минскіде ұжымдық қауіпсіздік туралы шарт ұйымының саммиті өтеді деп жоспарланған.
"Айта кету керек, бұл ұйымға келесі болып Қазақстан төрағалық етеді."
"Риат Шони, Ерлан Наурызбаев, Алмас Омарғалиев"
Өңіраралық ынтымақтастық форумы.
Бұл жылда екі елде кезектесіп өтіп тұратын жиын.
Биыл кезек бізде.
Қостанайда ұйымдастырылған форумға екі елдің президенті Ақордадан онлайн қосылды.
Ресей бағзыдан көршіміз.
"Заңдылықта шығар, бұл елмен барлық салада байланыс орнаған."
Әсіресе экономикалық ынтымақтастықтың аясы кең.
Сандар сөйлесін.
Былтыр екі жақты тауар айналымы 27 миллиард долларға жетті.
Бұл рекордтық көрсеткіш.
Ресейден тікелей тартылған инвестиция көлемі 20 миллиард доллардан асты.
"Қазақстанда жұмыс істейтін 42 мыңнан астам шетелдік кәсіпорынның жартысына жуығы, яғни 19 мыңы ресейлік компания."
"Екі ел өнеркәсіп, ауыл шаруашылығы, көлік, инфрақұрылым салаларында тонның ішкі бауындай араласады."
Қасым-Жомарт Тоқаев Қазақстан Республикасының Президенті: - 2019 жылдан бастап Өндірістік кооперация саласындағы бірлескен іс-қимыл бағдарламасы табысты жұмыс істеп жатыр.
"Қазірдің өзінде бұл бағдарлама бойынша құны 3,2 миллиард доллар болатын 30 жоба іске асырылды."
Жалпы көлемі 27 миллиард доллардан асатын тағы 60-қа жуық жоба жүзеге асырылуда немесе пысықталуда.
Мұның бәрі Қазақстан мен Ресейдің стратегиялық серіктес әрі одақтас екенін айқын көрсетеді.
"Владимир Путин, Ресей Федерациясының президенті: - Менің білуімше, осы форумның қорытындысы бойынша қол қоюға бірқатар жаңа келісім мен меморандумдар, сондай-ақ жалпы сомасы 100 миллион долларға жуық коммерциялық келісімшарттар дайындалды."
Бұл Ресей-Қазақстан экономикалық байланыстарының қалай табысты дамып келе жатқанын айқын көрсетеді.
Биылғы жиынға Қостанайдың таңдалуы бекер емес.
Тобыл жерінің аграрлық әлеуеті зор.
Форумның бұл жолғы тақырыбы да ауыл шаруашылығына арналған.
"Білеміз, Қазақстан да, Ресей де астық экспорты бойынша әлемдік көшбасшылардың ондығына кіреді."
"Жаһандағы егістік алқабының шамамен 10 пайызы, жайылымдық және шабындық жердің 9 пайызы екі мемлекетке тиесілі."
Бізде соңғы 5 жылда ауыл шаруашылығы өнімінің жалпы көлемі 2 еседен астам ұлғайды.
"Аталған саладағы өнім экспорты екі есе артып, 6 миллиард долларға жуықтады."
Ендігі мақсат - аграрлық секторды индустрияландыру һәм қайта өңделген өнім үлесін 70 пайызға дейін арттыру.
"Қасым-Жомарт Тоқаев, Қазақстан Республикасының Президенті: - Бұл міндетті орындау үшін әлеуметтік маңызы бар азық-түлік тауарларының импортқа тәуелділігін төмендетуге бағытталған ірі инвестициялық жобалар жүзеге асырыла бастады."
Алдағы жылдары 115 тауарлы сүт фермасы салынады.
Бұл сүт өндіру көлемін 600 мың тоннаға арттыруға мүмкіндік береді.
Сондай-ақ жылына 120 мың тоннадан астам ет өндіретін 15 ірі құс фабрикасын пайдалануға береміз.
"Алдағы бес жылда - -Қазақстанның агросекторында жалпы сомасы 2,7 триллион теңге болатын 900-ге жуық инвестициялық жобаны іске асыру жоспарланып отыр."
"Озық халықаралық стандарттарға, соның ішінде «Халал» стандартына сай әрі бәсекеге қабілетті, экологиялық таза және экспортқа бағдарланған өнім шығаруға баса мән беріледі."
"Жасырып-жабатыны жоқ, экспортқа келгенде біздің кәсіпкерлер көп кедергіге тап болады."
Мұны президенттер де біліп отыр.
Сондықтан қазақ басшысы көлік-логистика саласындағы шектеулерді атап өтті.
Сосын логистикадағы әлеуетімізге тоқталды.
"Қасым-Жомарт Тоқаев, Қазақстан Республикасының Президенті: - Өнім сақтау инфрақұрылымын дамыту, соның ішінде элеваторларды, көкөніс, жеміс-жидек қоймаларын көбейту екіжақты ынтымақтастықтың маңызды бағытына айналуға тиіс."
Қазақстан жуық арада климаттық бақылау жүйесі бар өнім сақтау қоймаларының сыйымдылығын 1 миллион тоннаға ұлғайтуды жоспарлап отыр.
"Бізде Қытай, Үндістан, Таяу Шығыс елдері сияқты келешегі зор өнім өткізу нарықтары бар."
"Олардың азық-түлікке сұранысы ұлғая түскенін ескерсек, «Солтүстік – Оңүстік» көлік дәлізінің де рөлі күшейеді."
Орталық Азия арқылы логистиканың жаңа бағыттарын дамыту және Қытаймен арадағы қазіргі көлік бағдарларының жүк өткізу мүмкіндігін арттыру ықпалдастықтың басым бағыттарының бірі бола алады.
Осыған байланысты Каспий теңізіндегі Құрық және Ақтау порттарына ауқымды жаңғырту жұмыстарын жүргізуді жоспарлап отырмыз.
Қытай бағытында «Достық – Мойынты» теміржол учаскесінің екінші жолын салу жобасын жүзеге асыруға кірістік.
"Жалпы, Қазақстанда алдағы үш жылда 1,3 мың шақырымнан астам теміржол салынады."
Қ. Тоқаев агроинновация орталықтарын құруды ұсынды Мемлекет басшысы бірлескен агроинновация орталықтарын құруды ұсынды.
"Бұл орталықтар жаңа технологияларды, соның ішінде жасанды интеллектіні коммерцияландырумен және өндіріске енгізумен айналысады."
Агро салада тағы бір міндет бар – бұл өзіміздің дақылдардың тұқымын көбейту.
Бұл орайда солтүстіктегі көршіден бізге кіріп жатқан тыңайтқыш айтарлықтай ұлғайған.
Президент мұның салдарын біздің кәсіпорындар көріп отыр деді.
"Қ. Тоқаев: Біз ЕАЭО аясында бәсекелеспеуіміз керек Қасым-Жомарт Тоқаев, Қазақстан Республикасының Президенті: - Өсімдік шаруашылығында минералдық тыңайтқыштардың жеткілікті деңгейде қолданылмауы проблемаға айналды."
"Қазақстанда ғылыми негізделген қажеттіліктің 25 пайызы ғана, ал Ресейде  іс жүзінде үш есе көп өтеледі."
Соның салдарынан ауыл шаруашылығы дақылдарының басым бөлігі бойынша Қазақстанның өнім алу көрсеткіші басқа жетекші аграрлық державаларға қарағанда әзірге айтарлықтай төмен.
Ресей – әлемде ең ірі органикалық тыңайтқыш экспорттайтын елдің бірі.
Өнім өткізу нарығының өзгеруіне байланысты Қазақстандағы Ресей тыңайтқыштарының импорты айтарлықтай артты.
Мұның салдары отандық кәсіпорындарға әсер етіп отыр.
Біз ЕАЭО-ның ішкі нарығында бір-бірімізбен бәсекелеспеуіміз керек деп санаймын.
"Біз бірлесе отырып, фермерлерімізге тыңайтқыштарды қол жетімді ету және сыртқы нарықтарға шығу жолдарын іздестіруіміз қажет."
"Қазақстан азық-түлік, тыңайтқыш және дақыл тұқымдары халықаралық санкциялық шектеулерге ілікпеуі керек деген позицияны ұстанады."
Өйткені ол жаһандық азық-түлік қауіпсіздігін нығайту үшін қажет.
Біздің ел машина жасау саласына көрсетілетін мемлекеттік қолдауды кезең-кезеңмен өзгертеді.
"Техниканы тек ірі емес, бірте-бірте ұсақ бөлшектен құрастыруға басымдық берілмек."
Бұл орайда сарапшы өзара тәжірибе алмасуда бүгінгі форумның берері мол дейді.
"Мақсат Жақау, саясаттанушы: - Ауыл шаруашылығы дегенде суды айналып өтеміз бе?"
Форумда мемлекет басшысы бұл мәселеге де арнайы тоқталды.
"Екі елге де ортақ Жайық, Ертістің жайын айтты."
"Қасым-Жомарт Тоқаев, Қазақстан Республикасының Президенті: - Біз су секторын жаңғыртуға кірістік."
"Жаңадан 20 су қоймасын салып, кем дегенде 15 су қоймасын реконструкциялау, сондай-ақ 3500 шақырымнан астам каналды жаңғырту және цифрландыру жоспарланып отыр."
Бұл шаралар 2027 жылға қарай қосымша 2 текше километрге жуық сумен қамтамасыз етуге мүмкіндік береді.
Қазақстанда жаңа Су кодексі әзірленуде.
Бұл құжат су ресурстарының тапшылығын азайтуға бағытталған.
"Ресеймен бірге Жайық, Ертіс секілді ірі өзендердің бассейіндерінде зерттеу жүргізу жөніндегі ынтымақтастықты жандандыру үшін Бірыңғай жол картасы жүзеге асырылып жатыр."
Мұндай күрделі проблеманы шешуге бір ғана елдің күш-жігері жетпейді.
"Бұл мәселені мүдделер теңгерімін сақтап, бірлесе әрекет ету арқылы шешу қажет."
"Осы мүмкіндікті пайдалана отырып, біздің Ресеймен стратегиялық серіктестік қарым-қатынасымыз екі ел халықтарының мүддесі жолында су ресурстарын бірлесе тиімді пайдалануға қатысты теңгерімді тәсілдің кепілі болатынына сенімдімін."
"Владимир Путин, Ресей Федерациясының президенті: - Қазіргі уақытта Ресей Федерациясының 76 өңірі Қазақстан облыстарымен тікелей әріптестік байланыс орнатты."
Өңіраралық сапарлармен алмасу тұрақты сипатқа ие болуы да маңызды.
Ресей мен Қазақстан серіктестігінде өңіраралық байланыстар маңызды рөл атқарады.
"Біз өңірлердің бір-бірімен ынтымақтасуға ұмтылысын одан әрі ынталандырамыз, өзара іс-қимылдың жаңа салаларын іздейміз."
Сондай-ақ сіздердің барлық пайдалы бастамаларыңызды қолдаймыз.
Қорған Қонысбайұлы @Korgantore - Қасым-Жомарт Тоқаев өңіраралық ынтымақтастық форумы 20 жыл ішінде екі елдің өзара тиімді стратегиялық серіктестігін нығайтуға ықпал еткенін атап өтті.
Ал келесі 20-жиын 2024 жылы Уфада өтпек.
Путин қазақ әріптесін келесі жылы өздеріне шақырды.
Қорған Қонысбайұлы
Біз ЕАЭО-ның ішкі нарығында бір-бірімізбен бәсекелеспеуіміз керек.
XIX Өңіраралық ынтымақтастық форумында Мемлекет басшысы Қасым-Жомарт Тоқаев осылай деді.
"Қазақ президенті біз бірлесе отырып, фермерлерімізге тыңайтқыштарды қолжетімді етуіміз қажет деп атап өтті."
Алқалы жиында тағы не айтылды?
Өңіраралық ынтымақтастық форумы.
Бұл жылда екі елде кезектесіп өтіп тұратын жиын.
Биыл кезек бізде.
Қостанайда ұйымдастырылған форумға екі елдің президенті Ақордадан онлайн қосылды.
Ресей бағзыдан көршіміз.
"Заңдылықта шығар, бұл елмен барлық салада байланыс орнаған."
Әсіресе экономикалық ынтымақтастықтың аясы кең.
Сандар сөйлесін.
(( ГРАФИКА )) Былтыр екіжақты тауар айналымы 27 миллиард долларға жетті.
Бұл – рекордтық көрсеткіш.
Ресейден тікелей тартылған инвестиция көлемі 20 миллиард доллардан асты.
"Қазақстанда жұмыс істейтін 42 мыңнан астам шетелдік кәсіпорынның жартысына жуығы, яғни 19 мыңы ресейлік компания."
"Екі ел өнеркәсіп, ауыл шаруашылығы, көлік, инфрақұрылым салаларында тонның ішкі бауындай араласады."
"Қасым-Жомарт Тоқаев, Қазақстан Республикасының президенті: - 2019 жылдан бастап Өндірістік кооперация саласындағы бірлескен іс-қимыл бағдарламасы табысты жұмыс істеп жатыр."
"Қазірдің өзінде бұл бағдарлама бойынша құны 3,2 миллиард доллар болатын 30 жоба іске асырылды."
Жалпы көлемі 27 миллиард доллардан асатын тағы 60-қа жуық жоба жүзеге асырылуда немесе пысықталуда.
Мұның бәрі Қазақстан мен Ресейдің стратегиялық серіктес әрі одақтас екенін айқын көрсетеді.
Қостанай облысы Биылғы жиынға Қостанайдың таңдалуы бекер емес.
Тобыл жерінің аграрлық әлеуеті зор.
Форумның бұл жолғы тақырыбы да ауыл шаруашылығына арналған.
"Білеміз, Қазақстан да, Ресей де астық экспорты бойынша әлемдік көшбасшылардың ондығына кіреді."
"Жаһандағы егістік алқабының шамамен 10 пайызы, жайылымдық және шабындық жердің 9 пайызы екі мемлекетке тиесілі."
Бізде соңғы 5 жылда ауыл шаруашылығы өнімінің жалпы көлемі 2 еседен астам ұлғайды.
"Аталған саладағы өнім экспорты екі есе артып, 6 миллиард долларға жуықтады."
Ендігі мақсат - аграрлық секторды индустрияландыру һәм қайта өңделген өнім үлесін 70 пайызға дейін арттыру.
"Қасым-Жомарт Тоқаев, Қазақстан Республикасының президенті: - Бұл міндетті орындау үшін әлеуметтік маңызы бар азық-түлік тауарларының импортқа тәуелділігін төмендетуге бағытталған ірі инвестициялық жобалар жүзеге асырыла бастады."
Алдағы жылдары 115 тауарлы сүт фермасы салынады.
Бұл сүт өндіру көлемін 600 мың тоннаға арттыруға мүмкіндік береді.
Сондай-ақ жылына 120 мың тоннадан астам ет өндіретін 15 ірі құс фабрикасын пайдалануға береміз.
"Алдағы бес жылда Қазақстанның агросекторында жалпы сомасы 2,7 триллион теңге болатын 900-ге жуық инвестициялық жобаны іске асыру жоспарланып отыр."
"Озық халықаралық стандарттарға, соның ішінде «Халал» стандартына сай әрі бәсекеге қабілетті, экологиялық таза және экспортқа бағдарланған өнім шығаруға баса мән беріледі."
"Жасырып-жабатыны жоқ, экспортқа келгенде біздің кәсіпкерлер көп кедергіге тап болады."
Мұны президенттер де біліп отыр.
Сондықтан қазақ басшысы көлік-логистика саласындағы шектеулерді атап өтті.
Сосын логистикадағы әлеуетімізге тоқталды.
"Қасым-Жомарт Тоқаев, Қазақстан Республикасының президенті: - Өнім сақтау инфрақұрылымын дамыту, соның ішінде элеваторларды, көкөніс, жеміс-жидек қоймаларын көбейту екіжақты ынтымақтастықтың маңызды бағытына айналуға тиіс."
Қазақстан жуық арада климаттық бақылау жүйесі бар өнім сақтау қоймаларының сыйымдылығын 1 миллион тоннаға ұлғайтуды жоспарлап отыр.
"Бізде Қытай, Үндістан, Таяу Шығыс елдері сияқты келешегі зор өнім өткізу нарықтары бар."
"Олардың азық-түлікке сұранысы ұлғая түскенін ескерсек, «Солтүстік – Оңүстік» көлік дәлізінің де рөлі күшейеді."
Орталық Азия арқылы логистиканың жаңа бағыттарын дамыту және Қытаймен арадағы қазіргі көлік бағдарларының жүк өткізу мүмкіндігін арттыру ықпалдастықтың басым бағыттарының бірі бола алады.
Осыған байланысты Каспий теңізіндегі Құрық және Ақтау порттарына ауқымды жаңғырту жұмыстарын жүргізуді жоспарлап отырмыз.
Қытай бағытында «Достық – Мойынты» теміржол учаскесінің екінші жолын салу жобасын жүзеге асыруға кірістік.
"Жалпы, Қазақстанда алдағы үш жылда 1,3 мың шақырымнан астам теміржол салынады."
Қ. Тоқаев агроинновация орталықтарын құруды ұсынды Мемлекет басшысы бірлескен агроинновация орталықтарын құруды ұсынды.
"Бұл орталықтар жаңа технологияларды, соның ішінде жасанды интеллектіні коммерцияландырумен және өндіріске енгізумен айналысады."
Агро салада тағы бір міндет бар бұл өзіміздің дақылдардың тұқымын көбейту.
Бұл орайда солтүстіктегі көршіден бізге кіріп жатқан тыңайтқыш айтарлықтай ұлғайған.
Президент мұның салдарын біздің кәсіпорындар көріп отыр деді.
"Қ. Тоқаев: Біз ЕАЭО аясында бәсекелеспеуіміз керек Қасым-Жомарт Тоқаев, Қазақстан Республикасының президенті: Өсімдік шаруашылығында минералдық тыңайтқыштардың жеткілікті деңгейде қолданылмауы проблемаға айналды."
"Қазақстанда ғылыми негізделген қажеттіліктің 25 пайызы ғана, ал Ресейде  іс жүзінде үш есе көп өтеледі."
Соның салдарынан ауыл шаруашылығы дақылдарының басым бөлігі бойынша Қазақстанның өнім алу көрсеткіші басқа жетекші аграрлық державаларға қарағанда әзірге айтарлықтай төмен.
Ресей – әлемде ең ірі органикалық тыңайтқыш экспорттайтын елдің бірі.
Өнім өткізу нарығының өзгеруіне байланысты Қазақстандағы Ресей тыңайтқыштарының импорты айтарлықтай артты.
Мұның салдары отандық кәсіпорындарға әсер етіп отыр.
Біз ЕАЭО-ның ішкі нарығында бір-бірімізбен бәсекелеспеуіміз керек деп санаймын.
"Біз бірлесе отырып, фермерлерімізге тыңайтқыштарды қол жетімді ету және сыртқы нарықтарға шығу жолдарын іздестіруіміз қажет."
"Қазақстан азық-түлік, тыңайтқыш және дақыл тұқымдары халықаралық санкциялық шектеулерге ілікпеуі керек деген позицияны ұстанады."
Өйткені ол жаһандық азық-түлік қауіпсіздігін нығайту үшін қажет.
Біздің ел машина жасау саласына көрсетілетін мемлекеттік қолдауды кезең-кезеңмен өзгертеді.
"Техниканы тек ірі емес, бірте-бірте ұсақ бөлшектен құрастыруға басымдық берілмек."
Бұл орайда сарапшы өзара тәжірибе алмасуда бүгінгі форумның берері мол дейді.
"Мақсат Жақау, саясаттанушы: Ауыл шаруашылығы дегенде суды айналып өтеміз бе?"
Форумда мемлекет басшысы бұл мәселеге де арнайы тоқталды.
"Екі елге де ортақ Жайық, Ертістің жайын айтты."
"Қасым-Жомарт Тоқаев, Қазақстан Республикасының президенті: - Біз су секторын жаңғыртуға кірістік."
"Жаңадан 20 су қоймасын салып, кем дегенде 15 су қоймасын реконструкциялау, сондай-ақ 3500 шақырымнан астам каналды жаңғырту және цифрландыру жоспарланып отыр."
Бұл шаралар 2027 жылға қарай қосымша 2 текше километрге жуық сумен қамтамасыз етуге мүмкіндік береді.
Қазақстанда жаңа Су кодексі әзірленуде.
Бұл құжат су ресурстарының тапшылығын азайтуға бағытталған.
"Ресеймен бірге Жайық, Ертіс секілді ірі өзендердің бассейіндерінде зерттеу жүргізу жөніндегі ынтымақтастықты жандандыру үшін Бірыңғай жол картасы жүзеге асырылып жатыр."
Мұндай күрделі проблеманы шешуге бір ғана елдің күш-жігері жетпейді.
"Бұл мәселені мүдделер теңгерімін сақтап, бірлесе әрекет ету арқылы шешу қажет."
"Осы мүмкіндікті пайдалана отырып, біздің Ресеймен стратегиялық серіктестік қарым-қатынасымыз екі ел халықтарының мүддесі жолында су ресурстарын бірлесе тиімді пайдалануға қатысты теңгерімді тәсілдің кепілі болатынына сенімдімін."
Қасым-Жомарт Тоқаев өңіраралық ынтымақтастық форумы 20 жыл ішінде екі елдің өзара тиімді стратегиялық серіктестігін нығайтуға ықпал еткенін атап өтті.
Ал келесі 20-жиын 2024 жылы Уфада өтпек.
Путин қазақ әріптесін келесі жылы өздеріне шақырды.
Қорған Қонысбайұлы
Қазақстан мен Ресей президенттері форумнан кейін шағын құрамда келіссөз жүргізді.
Қасым-Жомарт Тоқаев Владимир Путиннің сапары екіжақты қатынастар жылнамасындағы маңызды оқиға екенін атап өтті.
"Сондай-ақ ХХІ ғасырдағы тату көршілік және одақтастық туралы шарттың 10 жылдығы қарсаңында Астанаға келіп отырғанын, құжатқа 2013 жылы 11 қараша күні Екатеринбургте қол қойылғанын еске салды."
Бұл Қазақстан мен Ресей ынтымақтастығының маңызды құқықтық негізі саналатын әрі көпжақты байланыстарды одан әрі нығайтуға жол ашатын жан-жақты құжат.
Ресей Федерациясының президенті Владимир Путин елімізге ресми сапармен келді.
Мәртебелі мейманды елорда әуежайында Мемлекет басшысы Қасым-Жомарт Тоқаев өзі күтіп алды.
"Екі ел басшылары келіссөз жүргізіп, Қазақстан мен Ресей арасындағы стратегиялық серіктестіктің өзекті мәселелерін талқылайды деп жоспарланып отыр."
"Бұдан бөлек, президенттер Қостанайда өтетін Қазақстан мен Ресейдің XIX Өңіраралық ынтымақтастық форумына"
Қазақстан мен Ресей арасындағы ынтымақтастықтың тарихы бай және болашағы жарқын.
Қазақстан Республикасының Президенті Қасым-Жомарт Тоқаевтың «Известия» газетіне берген сұхбаты.
– Жақын күндері Сіз Ресей Президенті Владимир Путинмен келіссөз жүргізесіз.
Соңғы уақытта сіздер тұрақты кездесіп жүрсіздер.
"Атап айтар болсақ, 7 қазанда Мәскеуге сапармен келдіңіз, 13 қазанда Бішкекте өткен ТМД-ға мүше мемлекеттер басшыларының кеңесіне қатыстыңыздар."
Сол жерде де Ресей Федерациясының Президентімен жүздестіңіз.
Екі ел арасындағы қатынастардың дамуына қандай баға бересіз?
Алдағы келіссөздер барысында нендей мәселелерге баса мән беріледі?
"– Шын мәнінде, біздің Владимир Владимирович Путинмен кездесуіміз тұрақты сипат алып келеді."
Бұл Қазақстан мен Ресей арасындағы қатынастардың мән-мазмұны бай әрі жоғары деңгейде екенін айқын көрсетеді.
"Екіжақты кездесулерде немесе интеграциялық бірлестіктер аясындағы көпжақты келіссөздерде болсын, талқылайтын мәселе жеткілікті."
Ресей Президенті – барлық саладан жан-жақты хабардар әрі білікті тұлға.
Оның жаһандық және өңірлік процестерге көзқарасы көп жағдайда қазіргі әлемдік ахуалға ықпал етеді.
Сындарлы саясат және өзара тиімді нәтижеге ұмтылыс – Қазақстан мен Ресей диалогының негізгі ерекшелігі.
"Біз әрдайым ресейлік серіктестеріміздің ұстанымына назар аударуға тырысамыз, олар да біздің пікірімізді ескереді."
"Өзіңізге мәлім, биыл ХХІ ғасырдағы тату көршілік және одақтастық туралы шартқа қол қойылғанына 10 жыл толады."
"Қазақстан мен Ресей халықтары арасындағы достықтың тарихы тереңде жатыр, ғасырлар қойнауынан тамыр тартады."
Дегенмен 2013 жылы қол қойылған мемлекетаралық шарттың символдық мәні зор.
Өйткені бұл қазақ-орыс байланыстарының келешегіне жол ашады.
Елдеріміз арасындағы тату көршілік және одақтастық қатынастарға негізделген ынтымақтастықтың тарихы бай және болашағы жарқын деп бағалаймын.
Ресей Президентімен Астанада өтетін алдағы кездесудің күн тәртібі өте ауқымды.
"Біз екіжақты саяси, сауда-экономикалық, мәдени-гуманитарлық ықпалдастық мәселелерін жан-жақты талқылаймыз деп жоспарлап отырмыз."
Халықаралық ұйымдар мен интеграциялық құрылымдар аясындағы байланыстардың аспектілерін де қарастырамыз.
Әлемдегі ахуалдың қазіргі жай-күйі мен даму перспективалары жөнінде пікір алмасамыз.
Сонымен қатар Өңіраралық ынтымақтастық форумына қатысамыз.
Бұл аймақтар мен екі ел кәсіпкерлері арасындағы тікелей байланыстарды нығайтуға ықпал ететін бірегей әрі өте тиімді формат.
Биыл Қазақстанның Қостанай қаласында аталған жиын 19-рет өткізіледі.
Іс-шараның тақырыбы – ауыл шаруашылығы саласындағы ынтымақтастық.
Форум Ресей Президентінің Қазақстанға алдағы сапары секілді табысты өтеді деп сенемін.
– Қазан айында Сіз Владимир Путинмен және Шавкат Мирзиёевпен бірге Ресей газын Қазақстан аумағы арқылы Өзбекстанға тасымалдау жобасын іске қосу рәсіміне қатыстыңыз.
Сіздің еліңіз үшін бұл бастама қаншалықты маңызды?
Қазіргі уақытта Ресеймен бірлесе тағы да қандай ірі экономикалық және инвестициялық жобалар жүзеге асырылып жатыр?
Жуық арада қандай жобалар қолға алынбақ?
"Сіздің ойыңызша, мұнай-газ және бейбіт мақсатта қолданылатын атом салаларындағы ықпалдастықтың даму перспективалары қандай?"
– Газ саласы мемлекеттеріміздің орнықты әлеуметтік-экономикалық прогресінде ерекше роль атқарады.
Сондықтан Ресейдің көгілдір отынын тасымалдау ісі жобаға қатысушы барлық тараптың мүддесіне сай келеді.
"7 қазанда іске қосылған бұл жоба Қазақстанның газ тасымалдау инфрақұрылымын кеңейтуге және жаңғыртуға, Орталық Азияның аймақтық тұрақтылығы мен энергетикалық қауіпсіздігін нығайтуға, елдеріміздің өндірістік дамуына, бизнес-ахуалды жақсартуға, сондай-ақ азаматтардың тұрмыс деңгейін арттыруға тың серпін береді."
Біз өзіміздің транзит әлеуетімізді толыққанды пайдалануға мүдделіміз және Ресей газын тасымалдау көлемін одан әрі ұлғайтуға дайынбыз.
Биыл 1 қарашада өткен Халықаралық газ форумында Қазақстан Үкіметі мен «Газпром» арасында Стратегиялық ынтымақтастық туралы келісімге қол қойылды.
Бұл 15 жылға дейінгі кезеңді қамтитын өзара тиімді серіктестік жоспарын әзірлеуге және жүзеге асыруға бағытталған ұзақмерзімді құжат.
Қазақстан мен Ресейдің мұнай саласындағы ынтымақтастығы бұрыннан табысты дамып келеді.
Елімізде «Лукойл» және «Татнефть» сияқты ресейлік концерндер жемісті жұмыс істеп жатыр.
"Биыл ақпан айында «ҚазМұнайГаз» бен «Лукойл» Каспий теңізінің қазақстандық бөлігіндегі «Қаламқас теңіз», «Хазар», «Әуезов» кен орындарын игеру жобасы бойынша бірқатар келісім жасады."
"Бұдан бөлек, 2022 жылы «Kazakhstan Petrochemical Industries (KPI)» мұнай химиясы кешенінің құрылысы аяқталды."
Ол әлемде полипропилен өндіретін ең ірі он кәсіпорынның қатарына кіреді.
Аталған жобаға ресейлік «Сибур» компаниясы да қатысады.
2022 жылы Саран қаласында «Татнефть» компаниясының қатысуымен автомобиль дөңгелектерін шығаратын «KamaTyresKZ» зауыты салынды.
Екі елдің аумағы арқылы тасымалданатын мұнайдың үлесі айтарлықтай зор.
Қазақстан мұнайының 80 пайызға жуығы Ресей аумағы арқылы (Каспий құбыр желісі консорциумы) сыртқы нарыққа экспортталады.
Сол сияқты Ресей мұнайы Қазақстан аумағы арқылы ҚХР-ға жеткізіледі.
2033 жылға дейінгі кезеңде 100 миллион тоннадан астам Ресей мұнайын тасымалдау жоспарланып отыр.
Бейбіт мақсатта қолданылатын атом саласындағы ықпалдастық – энергетикалық ынтымақтастығымыздың негізгі бағытының бірі.
Елімізде АЭС салуға қатысты түрлі пікір айтылып жүр.
"Бір жағынан, Қазақстанның атом энергетикасын дамыту әлеуеті мол."
Еліміз табиғи уран өндіру көлемі жөнінен әлемде бірінші орын алады.
Сондай-ақ ядролық отын компоненттерін өз елімізде өндіреміз және уранды изотопты байыту жөніндегі қызметтерге қол жеткізе аламыз.
Үлбі металлургия зауытының базасында Қытайдың атом электр станциялары үшін дайын ядролық отын шығарылады.
"Екінші жағынан, көптеген азаматтар мен сарапшылар атом станциясының қауіпсіздігіне күмән келтіреді."
"Семей ядролық сынақ полигонының ауыр қасіретін ескерсек, мұны түсінуге болады."
Қазақстан аумағында АЭС салу мәселесінде Ресей тарапының жәрдем беру ұсынысын жоғары бағалаймыз.
Әйтсе де АЭС құрылысы жөніндегі түпкілікті шешім референдум қорытындысы бойынша қабылданады.
Мен 2019 жылғы сайлауалды бағдарламамда аса маңызды стратегиялық проблемаларға қатысты шешім референдум арқылы қабылданады деп мәлімдеген едім.
Инвестициялық ынтымақтастық туралы сауалыңызға орай мына нәрсені айтқым келеді.
Соңғы 18 жылда Ресейден Қазақстанға келген тікелей инвестицияның жалпы көлемі 20 миллиард доллардан асты.
"Өз кезегінде, Қазақстанның Ресейге құйған инвестициясы 6 миллиард долларға жуықтады."
Инвестициялық ықпалдастықтың осылайша оң қарқын алуына өндірістік кооперацияның да септігі тиді.
"Оның аясында екі елдің бизнес субъектілері жалпы сомасы 33,5 миллиард доллар болатын 143 бірлескен жобаны жүзеге асырып жатыр."
"Жалпы сомасы 3,2 миллиард доллар болатын 30 маңызды жоба сәтті іске қосылды."
"Қазіргі кезде машина жасау, металлургия және химия өнеркәсібі секілді экономиканың маңызды салаларында 40 жоба жүзеге асырылуда."
"Олардың жалпы құны 16,6 миллиард долларды құрайды әрі 15 мыңнан астам адамды жұмыспен қамтиды."
"Бір сөзбен айтқанда, Қазақстан-Ресей ынтымақтастығын дамыту үшін бұл бағытта мол әлеует бар."
– Батыс елдері бұрын-соңды болмаған мөлшерде санкция салды.
Бұл шектеулер көлік-логистика саласына да әсер етеді.
Соған қарамастан Ресей мен Қазақстанның аталған саладағы ынтымақтастығы табысты өркендеп келеді.
"Мысалы, екі ел «Солтүстік – Оңтүстік» көлік дәлізін дамытып отыр."
Осы бағыттағы ықпалдастықтың келешегіне қандай баға бересіз?
– Қазақстанның теңізге шығатын жолы жоқ.
"Сондықтан Парсы шығанағындағы айлақтарға дейін жетіп, одан әрі Үндістанға шығатын «Солтүстік – Оңтүстік» көлік дәлізі зор мүмкіндіктерге жол ашады әрі еліміздің экономикалық дамуын өрге сүйрейтін локомотивтің біріне айнала алады."
"Аталған бағыт Еуразия құрлығындағы көлік қатынастарының құрылымын, тіпті кооперация мен өзара қарым-қатынас деңгейін түбегейлі өзгертуі мүмкін."
"«Солтүстік – Оңтүстік» дәлізін дамыту мақсатында тараптар инфрақұрылымды жаңғырту, терминалдардың қуаты мен жылжымалы құрамның санын арттыру, әкімшілік кедергілерді алып тастау және тасымалдаушыларға қолайлы жағдай жасау үшін үйлесімді жұмыс жүргізіп  келеді."
"Қазақстан мен Ресейдің өзара көлік байланысын, соның ішінде «Солтүстік – Оңтүстік» бағытын  нығайту, сайып келгенде, өзара сауда мен инвестиция көлемінің ұлғаюына оң ықпал етері сөзсіз."
Бүгінде халықаралық ынтымақтастық бағытында көлік-логистика саласының маңызы артып келеді.
"Шын мәнінде, әлемде көлік бағдарларына, логистикаға бақылау орнату үшін қызу бәсеке жүріп жатыр."
Қазіргі кезде Еуразияның жаңа көлік құрылымы қалыптасуда.
"Мұны ойдағыдай жүзеге асырсақ, қатысушы тараптардың бәрі де экономикалық әрі саяси пайдаға кенелмек."
Физикалық инфрақұрылымнан бөлек тауар транзитіне арналған ортақ цифрлық жүйені  қалыптастыру үшін нақты шешімдер әзірлеу өте маңызды.
"Ол сенімді әрі қолдануға оңай, озық цифрлық технологияларға негізделген шешім болуға тиіс."
"Қазақстан бар мүмкіндігі мен ресурсын жұмылдырып, сенімді логистикалық хаб ретінде қызмет көрсетеді."
Тасымалданатын жүк көлемін арттыру үшін өз аумағымыздағы теміржол және автомобиль жолдарының талапқа сай келмейтін тұстарын реконструкциялауға әзірміз.
"–  13 қазанда Бішкекте өткен ТМД мемлекеттері басшылары кеңесінің кезекті отырысында Орыс тіліне қатысты халықаралық ұйым құру туралы шартқа қол қойылып, Жарғысы бекітілді."
Бұл құрылымды құру жөнінде Өзіңіз бастама көтергеніңіз белгілі.
"Жалпы, ұйым қызметінен не күтесіз?"
"Қазақстан мен Ресейдің мәдени-гуманитарлық саладағы,  соның ішінде ТМД аясындағы ықпалдастығы келешекте қалай дамиды деп ойлайсыз?"
– Ортақ мәдени-гуманитарлық кеңістік Тәуелсіз Мемлекеттер Достастығын біріктіруші маңызды фактор болған әрі алдағы уақытта да солай қала береді.
Бұл бағыттағы өзара тиімді ынтымақтастығымыздың табысты болуына бірден-бір себеп – ТМД елдері халықтарының тілдері мен орыс тілінің үйлесімді әрі теңгерімді дамуы.
Бүгінде БҰҰ-ның ресми тілдерінің бірі саналатын әрі халықаралық тіл мәртебесіне ие орыс тілі – мемлекеттеріміз арасындағы достық қарым-қатынасқа демеу болатын ұйыстырушы фактор.
"Сондай-ақ өңірлік кооперацияны, ынтымақтастық пен өзара сенімді нығайтатын  пәрменді құрал рөлін атқарып отырғаны жасырын емес."
Мұны ешкім жоққа шығара алмайды деп ойлаймын.
Орыс тілі жөніндегі халықаралық ұйым құру туралы бастама көтерген кезде мен әлемдік тәжірибені де басшылыққа алдым.
"Кезінде француз, неміс, испан және басқа да тілдерді дамыту үшін осындай халықаралық ұйымдар құрылған."
Мына нәрсеге баса назар аударғым келеді.
"Орыс тіліне қатысты халықаралық ұйым құру идеясы ТМД елдерінің, соның ішінде Қазақстанның мемлекеттік тіл саясатына балама жасау ниетінен  туған жоқ."
Ұйымның құқықтық субъект ретінде танылуы және оған ТМД-ға мүше емес өзге мемлекеттердің қосылуына ашық болуы маңызды.
Биыл ТМД аумағында Орыс тілі жылы болып жарияланды.
Мұның символдық мәні зор.
Санкт-Петербург Достастық елдерінің 2023 жылғы мәдени астанасы болды.
Ол ТМД елдері арасындағы мәдени байланыстардың нығаюына зор үлес қосты.
Бұл ретте екіжақты мәдени-гуманитарлық қарым-қатынастар Қазақстан мен Ресей арасындағы ынтымақтастықтың маңызды  бағыты болып қала береді.
Соңғы кездері бұл саладағы ықпалдастығымыз айтарлықтай жандана түсті.
"Қазақстанда және Ресейде екі елдің мәдениет күндері, Қазақстан немесе Ресей киносының күндері  ұйымдастырылып тұрады."
Биыл өтіп жатқан «Орыс маусымы» жобасы елімізде көрермен ықыласына бөленді.
"Сонымен қатар шығармашылық білім беру, музей-кітапхана ісі салаларындағы ынтымақтастығымыз нығайып келеді."
Қазақстанның әртістері мен шығармашылық ұжымдары Ресейде ұйымдастырылатын мәдени іс-шараларға белсенді түрде қатысады.
Өзара құрмет пен екі елдің мүддесіне сай келетін осынау игі дәстүр келешекте де жалғасады деп сенемін.
"Қазақ мәдениетін әлемге таныту, сонымен қатар Ресейдің өзіне тән ерекше мәдениетін жақынырақ білу біз үшін маңызды."
"Жалпы, ТМД ұйымының отыз жылдық қалыптасу кезеңінде мәдениетаралық диалог Достастық кеңістігіндегі мәдени және гуманитарлық ортақ құндылықтарды тарату ісінде маңызды рөл атқарғаны сөзсіз."
"Бұл бағытты ТМД-ның рухани бірлігінің арқауы, елдеріміз мен халықтарымыздың арасын жалғаған «алтын көпір» деп санаймын."
"– Қазақстан Республикасында кейінгі кездері Ресейдің бірқатар жоғары оқу орнының (МИФИ, Губкин атындағы Мұнай және газ РМУ) филиалдары ашылды."
"Екі ел арасында орта, кәсіптік және бастауыш білім салаларындағы ынтымақтастықты кеңейту жөнінде қандай жоспарлар бар?"
– Қазіргі уақытта Ресейде 60 мыңнан астам қазақстандық студент білім алып жатыр.
Бұл өзге елдермен салыстырғанда әлдеқайда көп.
Бұдан Ресей жоғары оқу орындарының білім әлеуеті жоғары әрі сұранысқа ие екенін байқауға болады.
"Сонымен қатар мұндай таңдау жасауға территориямыздың жақындығы, тілдік кедергінің жоқтығы, оқу ақысының қолжетімділігі, оқытушылар құрамының біліктілігі, көптеген білім ордасының кеңес кезеңінен бері қалыптасқан беделі мен атағы ықпал етті."
Қазақстанда техникалық бейіндегі шетелдік жетекші оқу орындарының филиалдарын ашу жұмыстары жүргізіліп жатыр.
Биыл еліміз Қазақстан мен Ресей үкіметтері арасында жасалған Жоғары және жоғары оқу орнынан кейінгі білім беру мекемелерінің филиалдарын тең негізде құру және олардың қызметі туралы келісімді ратификациялады.
"Соның нәтижесінде Әл-Фараби атындағы ҚазҰУ базасында МИФИ филиалы, С. Өтебаев атындағы Атырау мұнай және газ университеті базасында И.М."
Губкин атындағы Ресей мемлекеттік университетінің филиалы ашылды.
Келесі жылы М.Х.
Дулати атындағы Тараз өңірлік университетінің жанынан Д.И.
Менделеев атындағы Ресей химия-техникалық университетінің филиалын ашу жоспарланып отыр.
"Халықтарымыздың тарихи және мәдени жақындығын ескерсек, орта білім беру саласындағы ынтымақтастықты кеңейтуге екі тараптың да қызығушылығы бар."
Қазақстанның оңтүстік облыстарында Қазақстан-Ресей бірлескен білім беру мекемелерін ашу жөнінде келіссөздер жүргізіліп жатыр.
"Бұл ретте біз Ресейдің Қазақстанмен шекаралас, қандастарымыз көп тұратын облыстарында осындай мектептер ашуға мүдделіміз."
– Қазіргі уақытта Қазақстан Шанхай ынтымақтастық ұйымына төрағалық етіп отыр.
Осы Ұйымның аясында елдеріміздің өзара ықпалдастығы қалай өрбуде?
Астана үшін ШЫҰ қызметіндегі қандай салалар басымдыққа ие?
"– Ең алдымен, Қазақстан Шанхай ынтымақтастық ұйымының тең құрылтайшысы екенін атап өткім келеді."
ШЫҰ біз үшін көпжақты өңірлік диалогты дамытатын басым бағыттың бірі.
Жиырма жылдан астам уақыт бойы табысты жұмыс істеп келе жатқан ұйым қазіргі таңда күн тәртібі ауқымды әрі беделді көпжақты платформаға айналды.
"Бүгінде орасан зор саяси-экономикалық, адами және мәдени әлеуетке ие Шанхай ынтымақтастық ұйымын, шын мәнінде, аймақтағы қауіпсіздіктің кепілі, өзара тиімді экономикалық ықпалдастықтың ауқымды кеңістігі және мәдени байланыстардың сенімді дәнекері деп атауға болады."
Бұл туралы биыл шілде айында өткен ШЫҰ саммитінде айттым.
"Біздің ойымызша, қазіргідей күрделі геосаяси және геоэкономикалық жағдайда сенімге, өзара тиімді мүддеге, теңдікке арқа сүйейтін, мәдениеттердің әралуандығына құрметпен қарайтын және қатар дамуға ұмтылатын «Шанхай рухының» мызғымас іргетасын нығайтуға басымдық беру керек."
Бұл ретте Қазақстан үшін ШЫҰ-ға төрағалық ету – зор мәртебе әрі үлкен жауапкершілік.
"ШЫҰ төрағасы ретінде біз ұйымдағы өзара ықпалдастықты бұдан да жоғары деңгейге көтеруді, оның жұмысының тиімділігін одан әрі арттыруды басты мақсат етіп қойдық."
"Осыған орай өңірлік қауіпсіздік пен тұрақтылықты қамтамасыз ету, көпжақты ынтымақтастықтың сауда-инвестициялық және мәдени-гуманитарлық мазмұнын байыту Қазақстан төрағалығының басымдықтары ретінде жарияланды."
Шанхай ынтымақтастық ұйымын одан әрі дамытудың көптеген өзекті мәселелері мен перспективаларына қатысты елдеріміздің ұстанымдары сәйкес келеді.
Бұл – екіжақты серіктестіктің нәтижелі екенін білдіретін маңызды көрсеткіш.
"Жаңа сынақтар мен қауіп-қатерлерге төтеп беру, көп жақты экономикалық диалог пен гуманитарлық байланыстарды нығайту мәселесіндегі ұстанымдарымыз ортақ."
ШЫҰ-ның Ақпараттық қауіпсіздік орталығын құру жөніндегі Қазақстан ұсынған келіссөздерді ілгерілетуде Ресей белсенді рөл атқарады.
"Сондай-ақ Алматыны ШЫҰ-ның туристік және мәдени астанасы, ал 2024 жылды ұйым аясында Экология жылы деп жариялау туралы ұсынысымыз қолдау тапты."
"Елдеріміз ШЫҰ мен оның негізгі органдарының қызметін одан әрі жетілдіру, сондай-ақ ұйымның энергетика, экономика, құқық қорғау және экология салаларындағы ортамерзімді кезеңге арналған стратегиялық құжаттарын дайындау ісінде күш біріктірді."
Мен Қазақстан мен Ресейдің табысты ынтымақтастығына зор үміт артамын.
Бұл келесі жылы шілде айына жоспарланған ШЫҰ саммитінің табысты өтуіне септігін тигізетіні сөзсіз.
Ол үшін ауқымды әрі жүйелі жұмыстарды бірлесе атқаруымыз керек.
"Біздің «Шанхай рухына» бейілдігіміз бен бір-бірімізді қолдау ниетіміз ынтымағымызды нығайтып, ШЫҰ-ны дамыту жөніндегі ортақ тәсілдерді әзірлеуге ықпал ететініне сенімдімін."
– Біз қазір құбылмалы заманда өмір сүріп жатырмыз.
"Ерте ме, кеш пе бірполярлы әлемнен көпполярлы әлемге ауысамыз."
Әлемдік экономикалық жүйенің ұстындары да өзгеріске ұшырауда.
Осыған орай келешекке деген көзқарасыңыз қандай?
"– Көріп отырғанымыздай, заманауи көпполярлы әлемді қалыптастыру үдерісі тым ауыр жағдайда өтіп жатыр."
"Дүниежүзінің әр қиырында қақтығыстар, санкциялық текетірестер, сауда соғысы өршіген жағдайда болашаққа сеніммен қарау да қиын."
Алайда парасат пен ынтымақ жікке бөліну мен өзімшілдіктен үстем боларына сенімдімін.
Әлем тарихында мұндай мысалдар жеткілікті.
"Түптеп келгенде, жаһан жұрты ұзақмерзімді бейбітшілік орнайтын күнге жетеді."
Ол үшін мынадай екі шарт міндетті түрде орындалуға тиіс.
"Атап айтқанда, өзара ымыраға дайын болу және халықаралық құқық нормаларын сақтау."
Мұның екінші бөлігі – Қазақстанның сыртқы саясаттағы негізгі ұстанымы.
Кез келген қайшылықты БҰҰ Жарғысының нормалары мен қағидаттарына сай шешуге болатынына кәміл сенемін.
Бұл құжатты әлемдік қоғамдастық адамзат тарихындағы ең қанқұйлы соғыстан кейін қабылдады.
"Мұндай қасірет енді қайталанбауы үшін халықаралық аренада бәріне түсінікті, ортақ ойын ережесі қабылданды."
Бұл ізгілік пен адамгершілік қағидаттарының зор жеңісі еді.
Әзірге әлем қақтығыстарды еңсерудің бұдан артық тәсілін ойлап тапқан жоқ.
"Жер көлемі, қуаты мен экономикалық әлеуетіне қарамастан барлық мемлекет тең."
"Халықаралық құқық ешқандай бұра тартусыз, теңдей және бәріне бірдей қолданылады."
"Сондықтан ашуды ақылға жеңдіріп, халықаралық құқық нормаларын мүлтіксіз сақтаған сәттен бастап, әлемде тепе-теңдік қайта орнайды деп санаймын."
"Бұл формула саяси жүйелер үшін де, қазіргі замандағы экономикалық, экологиялық және гуманитарлық мәселелерді шешуде де өзектілігін жоймайды."
Бүгінде біз халықаралық жағдай шиеленісе түскен шақта өмір сүріп жатырмыз.
"Саяси қысым жасау әдістері, сауда және санкциялық соғыстар алдыңғы орынға шықты."
Бұл халықаралық сауда жүйесін түбі тығырыққа тірейді.
Біз бұрын-соңды болмаған геосаяси бөлшектену және әлеуметтік-экономикалық тұрғыдан жікке бөліну жағдайына куә болып отырмыз.
Саясат пен экономикада жаһандық және аймақтық деңгейде өзгерістер жүріп жатыр.
Бұл мемлекеттер мен құрлықтардың қауіпсіздігіне алаңдаушылық туғызады.
"Үйлесімді әлемдік экономика құру үшін Жаһандық Оңтүстік және Жаһандық Солтүстік елдері өзара сенімге, бір-бірінің мүддесін құрметтеуге, сондай-ақ көпжақты ынтымақтастық қағидаттарына негізделген ортақ мәмілеге келуі керек."
Осындай күрделі үдерісте БҰҰ маңызды рөл атқаруға тиіс.
Қазіргі таңда ол барлық адамзатты біріктіретін баламасы жоқ жалғыз жаһандық ұйым саналады.
Бұл орайда түрлі шектеулер мен геосаяси бөлшектенудің күшеюі БҰҰ-ның бірлігі мен ұйым мандатының үстемдігіне нұқсан келтіріп жатқанын мойындауымыз қажет.
Ұйымға қатысты сыни пікірлер көбейіп келеді.
"Сын, негізінен, ішкі реформалар жасау қажеттігіне байланысты айтылып жатыр."
Жер шарының әр қиырындағы дағдарыстарды реттеуде БҰҰ қауқарсыздық танытып отыр.
"БҰҰ-ны жаһандық қауіпсіздікті сақтайтын, ХХІ ғасырдың сын-қатерлеріне төтеп беретін, қазіргі заманның түйткілдерін тиімді шеше алатын негізгі күшке айналдыратын уақыт жетті деп ойлаймын."
"Ұйымның көптеген институты қырғи-қабақ соғыс жылдарында құрылғандықтан, олардың жұмыс тәсілі тарих қойнауына кеткен дәуірге негізделген."
Қауіпсіздік Кеңесін реформалау қажеттігі айқын байқалады.
Мұны Кеңес құрамын кеңейту арқылы жүзеге асыруға болады.
"Шағын және орта мемлекеттер ірі державалар арасындағы  алтын көпірге айналып, халықаралық тұрақтылық үшін тарихи жауапкершілік арқалады."
"Қауіпсіздік Кеңесінің аясында осындай мемлекеттердің үні жарқын шығып, олардың бейбітшілік пен қауіпсіздікті қамтамасыз етуде ерекше рөлге ие болуы маңызды."
ШЫҰ мен БРИКС-тің соңғы саммиттерінде «Әділетті әлем мен келісімді жақтайтын дүниежүзілік бірлік туралы» бастама көтердім.
"Ол жаһандық қауіпсіздік пен тұрақтылықты қамтамасыз ету, демократия қағидаттарына сай және рационалды саяси, халықаралық экономикалық тәртіпті қалыптастыру үшін тиімді прогреске қол жеткізуді көздейді."
Ынтымақтастықты нығайту үшін стереотиптерді түбегейлі қайта қарау керек.
"Ол өзара сенімді қалпына келтіруге, қолданыстағы халықаралық міндеттемелердің орындалуына күш салуға, сондай-ақ орнықты жаһандық дамуға ықпал етуге және әлемдік саясаттағы өзекті мәселелерді шешуге септігін тигізетін нақты шаралар әзірлеуге мүмкіндік береді."
"Қазіргі кезеңде тек конструктивті диалог пен мемлекеттердің ұжымдық күш-жігері, жоғары кәсіби дипломатия ғана әлемдегі тұрақтылықты қалпына келтіреді."
Сонымен қатар БҰҰ Жарғысы негізінде барша адамзаттың игілігіне қызмет ететін әділетті халықаралық қатынастар жүйесін құруға ықпал етеді деп нық сенемін.
Мемлекет басшысы Svevind Energy Group компаниясының бас директоры Вольфганг Кроппты қабылдады.
Бұл туралы Ақорданың баспасөз қызметі хабарлады.
Мемлекет басшысы Қасым-Жомарт Тоқаев Әл-Фараби атындағы ҚазҰУ ректоры Жансейіт Түймебаевты қабылдады.
Бұл туралы Ақорданың баспасөз қызметі хабарлады.
Мемлекет басшысы Cыбайлас жемқорлыққа қарсы іс-қимыл агенттігінің төрағасы Асхат Жұмағалиды қабылдады.
Президентке Сыбайлас жемқорлыққа қарсы қызметтің биылғы 10 айда атқарған жұмысының нәтижелері жөнінде баяндалды.
"Осы уақыт ішінде елімізде жемқорлыққа қатысты 1500-ге жуық қылмыс тіркеліп, 1100-ден астам адамның ісі әшкереленді."
Оның 158-і түрлі деңгейдегі басшылар.
"Сотқа мыңнан астам іс жолданып, 282 миллиард теңге шығын өтелді."
Сонымен қатар Агенттік төрағасы 2022 жылдан бері бюджетке және квазимемлекеттік сектор субъектілеріне құны шамамен 857 миллиард теңге болатын мүлік активтері мен қаржы қайтарылғанын айтты.
Президентке бірқатар қылмыстық істі тергеу амалдарының барысы жөнінде мәлімет берілді.
"Бұдан бөлек, Асхат Жұмағали Мемлекет басшысына жемқорлықтың алдын алу жұмыстары туралы есеп берді."
"Сыбайлас жемқорлық тәуекелдері картасын жүзеге асыру аясында тапсырылу мерзімі кешіктірілген, қаржы жымқыру қаупі бар әлеуметтік нысандар құрылысына мониторинг жүргізіліп жатыр."
"Агенттік еліміздің барлық өңірі бойынша жалпы бюджеті 2,44 триллион теңгені құрайтын осындай 156 нысан бар екенін анықтаған."
Азаматтық қоғаммен өзара тығыз қарым-қатынас орнату арқылы «Сыбайлас жемқорлыққа қарсы волонтерлік» жобасы іске асырылуда.
Қазіргі уақытта жемқорлықтың белең алуына бей-жай қарамайтын 2 мыңнан астам азамат бұл бастамаға атсалысып жатыр.
Кездесу соңында Қасым-Жомарт Тоқаев жемқорлыққа қарсы іс-қимылды және алдын алу шараларын күшейтуге бағытталған жүйелі жұмысты жалғастыру жөнінде бірқатар нақты тапсырма берді.
Мемлекет басшысы Қасым-Жомарт Тоқаевтың шақыруымен 9 қараша күні Ресей Федерациясының Президенті Владимир Путин Астанаға ресми сапармен келеді.
Бұл туралы Ақорданың баспасөз қызметі хабарлады.
"Сапар барысында екі ел басшылары келіссөз жүргізіп, Қазақстан мен Ресей арасындағы стратегиялық серіктестіктің өзекті мәселелерін талқылайды деп жоспарланып отыр."
"Бұдан бөлек, президенттер Қостанайда өтетін Қазақстан мен Ресейдің XIX Өңіраралық ынтымақтастық форумына бейнебайланыс режимінде қатысады."
Мемлекет басшысы Непал Президенті Рам Чандра Пауделге көңіл айту жеделхатын жолдады.
Президент Қасым-Жомарт Тоқаев Непалдың батыс бөлігінде болған жойқын жер сілкінісі кезінде көптеген адамның қаза табуына байланысты Непал Президентіне және халқына көңіл айтты.
– Непалда болған жойқын жер сілкінісі салдарынан көптеген адамның қаза тапқаны және зардап шеккені туралы суыт хабарды терең күйзеліспен қабылдадым.
Осындай ауыр сәтте Сізге және жақындарынан айырылған отбасыларға Қазақстан халқы мен жеке өзімнің атымнан қайғыра көңіл айтамын.
"Табиғи апаттан жарақат алғандардың тез арада сауығып, із-түзсіз жоғалған азаматтардың отбасыларына оралуын тілеймін», – деп жазылған жеделхатта."
Қазақстан Палестина халқына 1 миллион доллар көлемінде гуманитарлық көмек береді.
Түркі мемлекеттері ұйымының 10-саммитінде мемлекет басшысы Қасым-Жомарт Тоқаев осылай деп мәлімдеді.
"Президент ""Ондаған жыл бойы шешімін таппаған өзекті мәселелерді зорлық-зомбылықпен шешуді қатаң айыптайды»."
"Иә, әлем алауыздыққа толы."
"Аумалы-төкпелі заманда түркі жұрты түгел бірігіп, елдердің бауырмалдығы артуы керек."
Мұны мемлекет басшысы да айтты.
Қазақстанның ұйымға төрағалығы «ТҮРКІ ДӘУІРІ!» ұранымен өтетін болды.
Бұл нені білдіреді?
Түркілердің жаңа тарихы қалай жазылады?
Ақорда бұл аптада үлкен қонақтардан босамады.
"Сәрсенбі Макрон, кеше Орбан келсе, бүгін мерейтойлық саммит."
Қорған Қонысбайұлы @Korgantore: - Түркі елдерінің басшылары бүгін Ақордада.
Қазір міне Түркия президенті Ердоған кіріп келеді.
Қасым-Жомарт Тоқаев әріптестерін күтіп алып жатыр.
Протокол бойынша сурет.
Сосын саммит.
Түркі мемлекеттері кеңесі кезінде біздің бастамасымен құрылған еді.
2021 жылы Ыстанбұлда өткен саммитте бауырлас елдердің басшылары кеңесті ұйым қылайық деп келісті.
Оныншы саммитке біздің тарап «TURKTIME!» яғни «Түркі дәуірі!» деген атау қойды.
«TURKTIME!» сегіз бағыттан тұрады.
"Бұл салт-дәстүр, біріздендіру, реформалар, ғылым, сенім, инвестиция, медиация және энергия."
Ендігі жерде еліміз осы мәселеге басымдық бермек.
Жә.
Мемлекет басшысы түркі бірлігін дәріптеу керек деді.
"Осыған орай ұйымның, оның құрылымдарының тулары мен эмблемалары бір үлгіге келтірілмек."
"Қасым-Жомарт Тоқаев, Қазақстан Республикасының президенті: - Бүгін өздеріңізге ұсынылған эскиздерді бірге қарап, ортақ шешім қабылдаймыз."
Бұл тарихи сәт болмақ.
"Тарихтан сыр шертетін ортақ мұрағатты зерттеп, ұрпаққа ақиқатты жеткізу – біздің парызымыз."
Құзырлы органдарымызға беймәлім деректерді бірлесіп зерделеуді тапсыруды ұсынамыз.
"Бұл, шын мәнінде, маңызды жұмыс болмақ, себебі ортақ тарихымызда әлі де толық зерттелмеген ақтаңдақтар бар."
Сондай-ақ елдеріміздің телехикаяларын өзара насихаттау маңызды.
"Әсіресе, балаларға арналған анимациялық фильмдерді көбірек таратқан жөн."
Қ. Тоқаев: Палестина халқына көмектесеміз Осыдан соң қазақ басшысы түркі мемлекеттері ұйымы жанынан тұрақты өкілдер тағайындау мәселесін тезірек шешу керек деді.
Сосын бауырлас елдердің басшыларын қауіпсіздік саласындағы ынтымақтастықты нығайтуға шақырды.
Қауіпсіздікке келгенде Қасым-Жомарт Тоқаев таяу шығыстағы мәселені де айналып өткен жоқ.
Палестина жұртына көмек береміз деді.
"Қасым-Жомарт Тоқаев, Қазақстан Республикасының президенті: - Қазақстаннан Палестина халқына 1 миллион доллар көлемінде гуманитарлық көмек беру туралы шешім қабылдадым."
Ондаған жыл бойы шешімін таппаған өзекті мәселелерді зорлық-зомбылық көрсету және лаңкестік әдістер арқылы шешу мүлдем дұрыс емес.
Қазақстан мұндай тәсілдерді қатаң айыптайды.
"Ахуал ушығып кетсе, оның салдары тіпті ауыр болуы мүмкін."
Бұл ретте кез келген жанжалды бейбіт келіссөз және дипломатиялық диалог арқылы ғана шешуге шақырамыз.
Біз үшін әр елдің аумақтық тұтастығын сақтау және оның ішкі ісіне қол сұқпау – басты басымдық.
Р. Ердоған: көлік байланысына көңіл бөлу керек Әзербайжан президенті Қарабақтағы жеңісіне тоқталды.
Қазақ президенті әріптесі Әлиевті және мұқым әзербайжан халқын ел іргесін бекемдеуімен құттықтады.
Ердоған болса бақылаушы болып отырған Түрікменстанды ТМҰ-ға толыққанды мүше болуға шақырды.
Сосын түркі бірлігі үшін ортақ әліпбидің маңызы зор деді.
Бауырлас елдің басшысы экономикалық ынтымақтастықты ырысты ете түсуді көздейді.
"Осы себепті Реджеп Тайип Ердоған  виза процесін жеңілдетіп, кедендік кедергілерді шешу керек деп отыр."
"Реджеп Тайип Ердоған, Түркия Республикасының президенті: - Біз үшін түркі мемлекеттері аясындағы көлік және инфрақұрылым бағытындағы жобалар өте маңызды."
"Баку-Тбилиси-Жейхан шикі мұнай құбыры, табиғи газ құбыры, ТрансАнадолы құбыры, осының бәрі – біздің ынтымақтастығымыздың үлгісі."
Каспидің табиғи газын Еуропа мен Түркияға тасымалдау жалғасады.
Бұл жоба Еуропаның энергетикалық қауіпсіздігі мен түркі мемлекеттерінің гүлденуін қамтамасыз етеді.
Сонымен қатар біз көлік желілеріне көбірек көңіл бөлуіміз керек.
"Осыны ескере отырып, өзіміздің ортақ Каспий-Батыс-Шығыс дәлізін дамытуға басымдық береміз."
Біз сауда мен көлік байланыстарына кедергі келтіретін олқылықтарды азайтуымыз керек.
"Яғни, виза процестерін жеңілдетіп, кедендік кедергілерді шешу қажет."
Ш. Мирзиёев Түркі даму банкін құруды ұсынды Іскерлік байланысты нығайтуға Өзбекстан да бейілді.
Президент Шавкат Мирзиёев түркі даму банкін құруды ұсынды.
"Шавкат Мирзиёев, Өзбекстан Республикасының президенті: - Қазіргі таңда Түркі инвестициялық қоры өз жұмысын бастады."
"Өндірістік ынтымақтастықты нығайту мақсатында, сонымен қатар ауқымды инвестициялық жобаларды іске асыру бойынша келесі кезеңде Түркі даму банкін құру бойынша шаралар қабылдауымыз керек."
Осы қаржылық институтты Ташкентте орналастыруды ұсынамын.
Биыл ұйымға Өзбекстан төрағалық етті.
Түркі әлемінің бірлігін күшейтуге өзбек басшысының қосқан үлесі аз емес.
"Осыны ескеріп, Қасым-Жомарт Тоқаевтың ұсынысымен Шавкат Мирзиёев бүгін «Түркі әлемінің ең жоғарғы орденімен» марапатталды."
Экономикалық ынтымақтастықты күшейтуге біздің ел де мүдделі.
Қасым-Жомарт Тоқаев тауарларымызды ортақ нарыққа еркін шығаруға жол ашайық деді.
Биыл ұйымға мүше мемлекеттердің арасындағы тауар айналымы 22 миллиард доллардан асты.
Енді құрылымға кіретін бауырлас елдің бәрінде модельдік заң қабылдау қажет.
"Сол кезде сауда-саттық көлемі 1,5 есе ұлғаяды."
Мұның бәрі тегін емес.
Мемлекет басшысы айтқандай қазіргідей алмағайып кезеңде түркі жұртының бірлігін бекемдей түсу маңызды.
Қорған Қонысбайұлы @Korgantore: - Осымен оныншы мерейтойлық саммит тәмам.
Мемлекет басшысы сөз соңында түркі әлемін бірге өркендетейік деді.
"Себебі тірлік басқа болса да, тілек бір, бармақ басқа болса да білек бір."
Ал бүгіннен бастап ұйымға Қазақстан төраға.
"Қорған Қонысбайұлы, Жандос Битабаров"
Қасым-Жомарт Тоқаев Түркия Президенті Реджеп Тайип Ердоғанмен кездесті.
Мемлекет басшысы саммит барысында көтерген маңызды бастамалары үшін Түрік басшысына алғыс айтты.
Ол осынау кездесудің де екі елдің көп жақты қарым-қатынасын нығайтуға және Түркі әлемін дамытуға серпін береріне сенім білдірді.
"Қасым-Жомарт Тоқаев өз сөзінде ""Түркия біздің ежелден еншісі бір, тамырлас туысымыз."
"Сондай-ақ Қазақстанның ең жақын әрі сенімді стратегиялық серіктесі"" деді."
Әріптесінің өзара қарым-қатынасты дамытуға қосқан үлесін де жоғары бағалайтынын жеткізді.
Кездесу барысында Қасым-Жомарт Тоқаев Реджеп Тайип Ердоғанды және түрік халқын елдің ғасырлық мерейтойымен құттықтады.
Өз кезегінде түрік президенті Түркі мемлекеттері ұйымының мерейтойлық саммитін жоғары деңгейде өткізген қазақ басшысына алғыс айтты.
"Қасым-Жомарт Тоқаев, Қазақстан Республикасының президенті: - Арадағы тұрақты келіссөздердің арқасында бүгінде көптеген келісімдеріміз табысты жүзеге асырылуда."
"Былтыр екі жақты тауар айналымы 54 пайызға өсіп, 6,3 миллиард доллар болды."
Осы көрсеткішті 10 миллиард долларға дейін жеткізуді көздеп отырмыз.
Түркия еліміздің негізгі төрт сауда серіктесінің бірі.
Инвестициялық ынтымақтастық қарқынды дамып келеді.
Елімізде түрік капиталының үлесі бар 4300-ден астам компания қызмет атқаруда.
"Реджеп Тайип Ердоған, Түркия президенті: - Саммитті табысты өткізуіңізбен құттықтаймын."
Биыл 6 ақпанда жер сілкінісінен зардап шеккен Газиантеп провинциясының Нурдагы ауданында мектеп салу туралы шешіміңіз үшін тағы да алғысымды білдіремін.
Бұл мектеп түрік-қазақ бауырластығының ұрпақтан ұрпаққа жалғасатын символдарының біріне айналады деп сенемін.
Жаһандағы және аймақтағы оқиғалар Түркі әлемінің өзара тығыз қарым-қатынаста болуын талап етеді.
Түрік басшысы Қ.Тоқаевқа электомобиль сыйлады Кездесуден соң Қасым-Жомарт Тоқаев Түркі мемлекеттері ұйымының 10-саммитіне қатысқан түрік президентін елорда әуежайынан өзі шығарып салды.
Реджеп Тайип Ердоған өзара құрметтің белгісі ретінде Қасым-Жомарт Тоқаевқа Түркияда шығарылған TOGG электромобилін сыйға тартты.
Жаңа көлікті өзі таныстырды.
"Мемлекет басшысы осынау сыйға алғыс айтып, әріптесін электромобиль өндірісін табысты іске қосуымен құттықтады."
Мемлекет басшысына Түркияда шығарылған TOGG электромобилі сыйға берілді.
Бұл туралы Ақорданың баспасөз қызметі хабарлады.
"Қасым-Жомарт Тоқаев Түркі мемлекеттері ұйымының 10-шы саммитіне қатысқан Режеп Тайип Ердоғанға ілтипат білдіріп, елорда әуежайынан шығарып салды."
Режеп Тайип Ердоған өзара құрметтің белгісі ретінде Қасым-Жомарт Тоқаевқа Түркияда шығарылған TOGG электромобилін сыйға тартты.
Сондай-ақ Мемлекет басшысына жаңа электрокарды өзі таныстырды.
"Қасым-Жомарт Тоқаев Режеп Тайип Ердоғанға алғыс айтып, әріптесін TOGG электромобилінің өндірісін табысты іске қосуымен құттықтады."
Мемлекет басшысы Қасым-Жомарт Тоқаев Түркия Президенті Режеп Тайип Ердоғанмен кездесті.
Бұл туралы Ақорданың баспасөз қызметі хабарлады.
"Мемлекет басшысы Түркия Президентінің Қазақстанға сапарының мәні зор екенін атап өтіп, бүгінгі кездесу екі елдің көпжақты қарым-қатынасын нығайтуға және Түркі әлемін дамытуға тың серпін беретініне назар аударды."
Қасым-Жомарт Тоқаев саммит барысында көтерген маңызды бастамалары мен салмақты ой-пікірлері үшін Режеп Тайип Ердоғанға алғыс айтты.
Кездесуде Қасым-Жомарт Тоқаев Режеп Тайип Ердоғанды және түрік халқын Түркияның 100 жылдығымен құттықтады.
"Сондай-ақ Мемлекет басшысы бауырлас елдің мерейтойына орай Астанада Анадолы көшесін, Шымкентте Түркия даңғылы мен саябағын және Алматыда Мұстафа Кемал Ататүріктің ескерткішін ашу жоспарланып отырғанын айтты."
"Режеп Тайип Ердоған Түркі мемлекеттері ұйымының мерейтойлық саммитін жоғары деңгейде өткізгені үшін Қасым-Жомарт Тоқаевқа алғыс айтып, екі ел арасындағы өзара тиімді ынтымақтастықты нығайту маңызды екенін жеткізді Кездесу барысында мемлекеттер басшылары қазақ-түрік стратегиялық серіктестігінің қазіргі жағдайы мен даму перспективаларын талқылады."
"Саяси диалогты нығайтуға, сауда-экономикалық, инвестициялық, энергетикалық, көлік-логистикалық, аграрлық және мәдени-гуманитарлық салалардағы ынтымақтастықты тереңдетуге баса мән берілді."
Президенттер Қазақстан мен Түркияның жан-жақты ықпалдастығын жаңа деңгейге көтеруге байланысты барлық жағдай жасалғанын атап өтті.
Сонымен қатар Қасым-Жомарт Тоқаев пен Режеп Тайип Ердоған халықаралық және аймақтық күн тәртібіндегі өзекті мәселелер жөнінде пікір алмасты.
Түркі мемлекеттері ұйымының 10-саммиті аясында 12 түрлі құжатқа қол қойылды.
Бұл туралы Ақорданың баспасөз қызметі хабарлады.
Түркі мемлекеттері ұйымының 10-шы саммиті аясында қол қойылған құжаттар тізімі:
"Мемлекет басшысы Түрікменстан Халк Маслахатының төрағасы Гурбангулы Бердімұхамедовпен кездесті, деп хабарлайды Ақорданың баспасөз қызметі."
Қасым-Жомарт Тоқаев Түркі мемлекеттері ұйымының Х саммитіне өзі арнайы қатысқаны үшін Гурбангулы Бердімұхамедовке ризашылығын білдірді.
Қазақстан Президенті Түрікменстан Халк Маслахатының төрағасымен бүгінгі кездесуі бауырлас екі ел мен оның халықтары арасындағы өзара серіктестіктің одан әрі нығаюына ықпал ететінін атап өтті.
"Мемлекет басшысының айтуынша, қазақ-түрікмен қарым-қатынасы табысты дамуда және стратегиялық әріптестіктің деңгейіне толық сай келеді."
"Өз кезегінде Гурбангулы Бердімұхамедов Түркі мемлекеттері ұйымының мерейтойлық саммитіне қатысуға шақырғаны үшін Қасым-Жомарт Тоқаевқа алғыс айтып, екі елдің ынтымақтастығын жоғары бағалады."
"Тараптар өзара сауда-саттықта оң динамика бар екенін атап өтіп, энергетика, өнеркәсіп, көлік, логистика және басқа да салалардағы жобалардың жүзеге асырылу барысын талқылады."
Сонымен қатар кездесу барысында Қасым-Жомарт Тоқаев пен Гурбангулы Бердімұхамедов мәдени-гуманитарлық байланыстарды одан әрі нығайтуға дайын екенін растады.
"Мажарстанға ет, ұн, күнбағыс майын экспорттаймыз."
Қазір екі ел арадағы сауда-саттық көлемін ұлғайтуға басымдық беріп отыр.
Ынтымақтастықты ырысты ете түсу үшін бүгін елге ресми сапармен Венгрия Премьер-министрі келді.
Виктор Орбан Қазақстанды Атажұртым деді.
Кездесуде тараптар тағы қандай мәселелерді талқылады?
Қорған Қонысбайұлы @Korgantore Ақорда кешеден бері еуропалық меймандарды қарсы алып жатыр.
Франция президенті Макронның ізін ала бүгін резиденцияға Венгрия Премьер-министрі Виктор Орбан келді.
Ресми сапардың мақсаты Қазақстан мен Мажарстан арасындағы ынтымақтастық аясын кеңейту.
Виктор Орбан кәрі құрлықтағы сақа саясаткер.
Екінші рет Мажарстан үкіметін басқарып отыр.
Әуелде 35 жасында премьер болған.
Бұл 1998-2002-ші жылдар еді.
Осы кезеңде Венгрия Натоға қабылданды.
"Одан соң сайлауда жеңіліп, премьер-министрлікке 2010-да қайта оралады."
Содан бері үкімет басшылығында.
Осы жылдары екі ел арасындағы байланысты найғайтуға Орбанның қосқан үлесі аз емес.
Бізге бір бүйірі бұрып тұрады десек болады.
Себебі түбіміз бір.
"Қасым-Жомарт Тоқаев, Қазақстан Республикасының президенті: - Құрметті Премьер-министр мырза, ең алдымен, қазақ жеріне қош келдіңіз!"
Себебі Сіз қыпшақсыз.
Бұл деректі қазақтар жақсы біледі әрі Сізді сыйлайды.
"Сондықтан атамекеніңізге келдіңіз деп айтсақ, артық болмайтын шығар."
"Менің шақыруымды қабыл алып, Қазақстанға ресми сапармен келгеніңіз және Түркі мемлекеттері ұйымының мерейтойлық саммитіне қатысуға ниет танытқаныңыз үшін шынайы ризашылығымды білдіремін."
Бұл сапарыңыз екі ел арасындағы ынтымақтастыққа тың серпін беретіні сөзсіз.
"Виктор Орбан, Мажарстан премьер-министрі: - Атажұртқа оралу әрдайым керемет."
Мажарлар Қазақстанға келгенде ерекше сезімді бастан кешеді.
Өйткені екі халықты ғасырлар қойнауынан бастау алатын тарихи тамыр байланыстырады.
Соңғы он жылда біз ынтымақтастығымызды дамытуға барынша күш-жігерімізді жұмсадық әрі жақсы нәтижеге қол жеткіздік.
Өзіңізбен ынтымақтаса жұмыс істеу – мен үшін зор мәртебе.
Мажарстан әрдайым Қазақстанның сенімді стратегиялық серіктесі болған.
Алдағы уақытта да солай бола береді.
"Қазақ пен мажар газды бірге өндіреді Тараптар саяси диалогты нығайту, сауда-экономикалық және мәдени-гуманитарлық байланысқа қарқын қосу жайын пысықтады."
Виктор Орбан серіктестікке серпін беруге бейілді екенін жеткізді.
Сарапшы да солай дейді.
"Ләззат Жанмолдаева, экономист: - Ол елдің біздің елмен қарым-қатынасты жақсартуға құлшынысы көп."
Біз де әрине сол орайда.
Бұл елдің бізден алатын негізгі импорттайтыны мұнай.
"Экономистің сөзін сабақтай түссек, екі елдің экономикалық байланысында табиғи ресурстың салмағы басым."
Бұл бағытта ортақ жоба да қолға алынды.
Біздің «ҚазМұнайГаз» Мажарстанның MOL деген ұлттық мұнай-газ компаниясымен бірге Батыс Қазақстан облысындағы Рожков кен орнын игеріп жатыр.
Нәтиже жақсы.
"Мәселен биыл... Мағзұм Мырзағалиев, ""Қазмұнайгаз"" ҰК"" АҚ Басқарма төрағасы: - Биыл енді Құдай қаласа дейміз жылдың аяғына дейін бірінші газ бен конденсат өндіру көлемін бастаймыз деп жатырмыз."
Осы күнге дейін сол дайындық жұмыстары жүріп жатыр.
Жалпы мына Рожков кен орны біздің жоспар бойынша жылына 1 млрд дейін газ өндіреміз.
Кезең-кезеңімен осы деңгейге шығамыз.
Биылға енді жоспарымыз әзірше 13 млн куб шығарамыз деген жоспарымыз бар.
Мажарстанға тауар экспорты ұлғаяды Қазіргі мақсат арадағы сауда-саттық көлемін ұлғайту.
"Бұл бағыттағы өсім болғанымен, жалпы көрсеткіш ауыз толтырып айтатындай емес."
"Біздің тарап енді бауырлас елге ет, ұн, күнбағыс секілді өнімдердің экспортын арттыруды көздеп отыр."
"Серік Жұманғарин, ҚР Премьер-министрінің орынбасары: - Былтыр Мажарстанмен арадағы тауар айналымының көлемі 100 млн АҚШ доллары болды."
"Биылғы тоғыз айда 24 пайызға өсті, тағы да өсуі мүмкін."
Оның көбі Мажарстаннан келетін импорт.
"Дәрі-дәрмек, көкөніс, көбі тағам."
Сапасы өте жоғары.
"Біз не апарамыз десек, биыл балық жеткізуді бастадық."
Биыл көлемі екі есе көбейді.
"Бұрын 67 тонна болса, қазір 120 тонна жібердік."
Қазақ-мажар қарым-қатынасы талқыланды Виктор Орбан екі ел арасындағы саяси диалог пен тиімді серіктестіктің деңгейін жоғары бағалап отыр.
"Ал тараптардың өзара мәмілесі жақсы болса, экономикалық байланыс  қарқын ала түсері анық."
"Қорған Қонысбайұлы, Жандос Битабаров"
Мемлекет басшысы елімізге ресми сарапмен келген Мажарстан Премьер-министрі Виктор Орбанмен шағын құрамда келіссөз жүргізді.
"Тараптар саяси диалогты нығайтуға, сауда-экономикалық ынтымақтастық пен мәдени-гуманитарлық байланыстарды тереңдетуге жайын сөз етті."
Қазақ-мажар қарым-қатынасының қазіргі жай-күйі мен даму перспективасын жан-жақты талқылады.
"Президент Виктор Орбанға: Түркі мемлекеттері ұйымының мерейтойлық саммитіне қатысуға ниет танытқаныңыз үшін шынайы ризашылығымды білдіремін, - деді."
Бұл сапар екі жақты ынтымақтастыққа тың серпін беретініне сенім білдірді.
"Өз кезегінде Мажарстан Премьер-министрі екі ел әрдайым сенімді стратегиялық серіктес болғанын,  алдағы уақытта да солай бола беретінін атап өтті."
Келер жылдан бастап елде аусылға қарсы вакцина өндірісі басталады.
Алғашқыда 10 млн дана шығарылады.
Өндіріс француз технологиясы бойынша жүргізіледі.
Қазақ-француз бизнес форумы аясында тиісті келісімге қол қойылды.
"Сондай-ақ жиында тараптар логистика, инвестиция және денсаулық сақтау саласында да бірлескен жобаларды жүзеге асыру жөнінде келісімге келді."
Жалпы форум барысында 20-дан астам маңызды құжатқа қол қойылды.
Президенттер екіжақты кездесулерден кейін тараптардың іскерлік ниетін бизнес форум аясында бекітті.
Бұл шараға 300-ден астам мемлекеттік сектор және бизнес өкілдері қатысты.
Жиында сөз сөйлеген Қасым-Жомарт Тоқаев өзара ынтымақтастықтың басым бағыттарына тоқталды.
Ықпалдастықты дамытуда энергетика секторының әлеуеті зор.
"Мемлекет басшысының айтуынша, Қазақстан – Франция нарығына шикі мұнай жеткізетін негізгі мемлекеттің бірі."
Еліміз қара алтын экспортын арттыруға дайын.
"Сондықтан мұнай және газ қорын геологиялық барлау, уран экспорты, жел, күн және гидроэнергетика салаларында ірі жобаларды жүзеге асыруға мүмкіндік мол, - деді Президент."
"Қасым-Жомарт Тоқаев, Қазақстан Республикасының Президенті: - Қазақстан уран өндірісі бойынша әлемде бірінші орында және Еуропа тұтынатын ядролық отынның төрттен бір бөлігінен астамын қамтамасыз етіп отыр."
Атом энергетикасы Францияның энергетика секторында 63%-ті құрайды.
Осыған орай ынтымақтастықты одан әрі кеңейтуге орасан зор әлеуетіміз бар.
Жаһандық технологиялық революция дамыған сайын сирек кездесетін металдарға сұраныс геометриялық прогрессиямен өседі.
"Жалпы 2040 жылға қарай ондай металдарға сұраныс 4 есе, соның ішінде литий элементіне қажеттілік 10 есе артады деген болжам жасалып отыр."
Қазақстанда жалпы құны 46 триллион долларға бағаланатын 5 мыңдай барланбаған кен орны бар.
Осы ретте аталған саланы бірлесе игеру ісінде еліміз сенімді серіктес бола алады.
Бүгінде біз Еуропа Одағының экономикасына қажетті 30 сирек кездесетін металдың 16-сын өндіреміз және Еуропа нарығының фосфорға деген қажеттілігінің 70%-тін қамтамасыз етеміз.
Еліміздің аумағында кен орындарының 9 түрі бар.
"Тиісті инвестиция табылса, оларды игеруге болады."
Осыған орай француз компанияларын өзара тиімді серіктестік орнатуға шақырамыз.
Қазақстан Франциямен ауыл шаруашылығы саласында да әріптестік аясын кеңейтуде.
Франция басшысы Макрон да азық-түлік қауіпсіздігін қамтамасыз ету үшін аталған саладағы ынтымақтастықтың әлеуеті зор екенін атап өтті.
Сонымен қатар «QazBioPharm» Ұлттық холдингі» француздық Boehringer Ingelheim компаниясымен аусылға қарсы вакцина өндіру технологиясын трансферлеу жөніндегі келісім шартқа қол қойды.
"Ерғали Абдураимов, «QazBioPharm» Ұлттық холдингі» АҚ бас директоры: - Келісімшарт аясында франциялық технологияның өзіміздің, отандық «QazBioPharm» Ұлттық холдингінің еншілес мекемесі OtarBioPharm зауытына енгізетін боламыз."
"Бұл вакцинаның маңыздылығы, елімізде бұндай сапалы вакциналардың технологиялары жоқ."
Бүгінгі таңда біз еуропалық технологияларды трансферлеу арқылы өзімізде өндірісті жандандырайын деп отырмыз.
Алғашқы вакцинаның партиясын 2024 жылы біз жоспарлап отырмыз.
"2024 жылдың соңына дейін біз барлық кезеңдерінен өтіп, тексеруінен өтіп, өндіріске енгіземіз деп отырмыз."
Қос тарапты қызықтырған ендігі бір бағыт денсаулық сақтау болды.
Осыған қатысты 10 құжатқа қол қойылды.
Француз мамандары Қазақстанда саланы цифрландыру жөнінде өз тәжірибелерімен бөліспек жоспарда.
Тіпті қазірдің өзінде еуропалықтар елде телемедицинаны дамытып жатыр.
"Тимур Сұлтанғазиев, ҚР Денсаулық сақтау бірінші вице-министрі: - Осы жылдың өзінде біз С3 медикал деген француздың жетекші IT технологиялық институтымен меморандумға қол қойған болатынмбыз."
Қазірдің өзінде СҚО-да пилоттық жоба басталып кетті.
"Жоба бойынша француз компаниясы өзінің ақшасына әрбір ауылдық округтарға телемедициналық қондырғыларды жасап, СҚО-ның облыстық ауруханасымен байланыс жасайды."
"Бұл пилоттық жоба оң нәтиже беретін болса, келесі жылдан бастап бүкіл Қазақстанға осы пилоттық жобаны ары қарай жалғастырамыз."
"Жалпы сан салада келіссөздер жүргізіліп, маңызды деген 20-дан астам коммерциялық келісімдер бекіді."
"Қол қойылған құжаттардың құны 1,4 млрд АҚШ долларына дейін жетеді."
"Ардақ Зебешев, ҚР СІМ Инвестиция комитетінің төрағасы: - Жалпы Француз Республикасы Қазақстанға стратегиялық ТОП-10 мемлекеттердің тізіміне кіреді сыртқы шетелдік инвестициялардың ағыны бойынша."
Қазіргі таңда Франциядан 19 млрд доллардан астам инвестиция құйылған болатын.
"Ал қазіргі таңда іске асырылып жатқан жобаларды қарайтын болсақ, жалпы біз 33 жоба бар."
Ол әр жоба әр түрлі кезеңде өзі атқарылып жатыр.
Жалпы сомасы – 5 млрд доллар.
"Айта кету керек, бүгінгі таңда Қазақстанда Францияның 200-ге жуық компаниясы жұмыс істейді."
Енді алдағы уақытта олардың қатары артады деп жоспарланған.
"Авторлары: Риат Шони, Ерлан Наурызбаев."
Екіжақты келіссөздерден кейін Мемлекет басшысы Қасым-Жомарт Тоқаев пен Франция Президенті Эмманюэль Макрон бұқаралық ақпарат құралдарының өкілдері үшін бірлескен мәлімдеме жасады.
Бұл туралы Ақорданың баспасөз қызметі хабарлады.
"Президент, ең алдымен, шақыруын қабыл алып, Қазақстанға ресми сапармен келгені үшін Эмманюэль Макронға алғыс айтты."
Сондай-ақ Францияны Қазақстанның Еуропадағы өте маңызды әрі сенімді серіктесі ретінде атап өтті.
"Мемлекет басшысы Президент Эмманюэль Макронмен мазмұнды келіссөз жүргізіп, екіжақты байланысты нығайту жөнінде нақты келісімдерге қол жеткізгеніне назар аударды."
"Мемлекет басшысының айтуынша, келіссөздер барысында сауда, экономика және инвестиция салаларындағы ықпалдастықтың ауқымын кеңейтуге баса мән беріліп, шикізат, ауыл шаруашылығы, көлік, логистика, жеңіл өнеркәсіп, денсаулық сақтау, инновация, қаржы және басқа да секторларда тың жобаларды қолға алу маңызды екені атап өтілген."
Сонымен қатар екіжақты келіссөздер барысында «жасыл» экономикаға көшуге және климаттың өзгеруіне қатысты мәселелерге назар аударылған.
"Қасым-Жомарт Тоқаев Эмманюэль Макронға екі елдің мүддесіне сай келетін бірқатар нақты ұсыныс айтқанын, еліміз Францияның «One Planet Summit» бастамасы аясында бірлесе жұмыс істеуге дайын екенін нақтылағанын мәлімдеді."
"Бұған қоса, президенттер мәдени-гуманитарлық саладағы ынтымақтастықтың маңызды екенін ескеріп, білім және ғылым бағыттарындағы жобаларды жүзеге асыру жөніндегі уағдаластыққа қол жеткізген."
"Мемлекет басшысы француз мектептерін ашуға, француз тілін үйретуге, академиялық байланысты арттыруға бағытталған бірқатар келісімге қол қойылғанын айтты."
"Екі ел басшылары аймақтық және жаһандық күн тәртібіндегі өзекті мәселелер жөнінде пікір алмасып, әлемдегі түрлі саяси шиеленістер мен түйткілдер бейбіт және дипломатиялық жолмен шешілуге тиіс деген байламға келген."
"Өз кезегінде Франция Президенті Эмманюэль Макрон  Қазақстанға сапармен келуге шақырғаны үшін Президентке алғыс айтып, екі елдің ынтымақтастығын одан әрі кеңейту қажет екенін атап өтті."
Сондай-ақ Қазақстан мен Францияның ұстанымдары көптеген мәселелерде сәйкес келетініне назар аударды.
Сонымен қатар Франция Президенті Қазақстанның әлемдегі азық-түлік қауіпсіздігін қамтамасыз ету ісінде маңызды рөл атқаратынына тоқталды.
Қасым-Жомарт Тоқаев пен Эмманюэль Макрон екі мемлекеттің ресми делегацияларының қатысуымен кеңейтілген құрамда келіссөз жүргізді.
Бұл туралы Ақорданың баспасөз қызметі хабарлады.
Мемлекет басшысы Франция Президентінің Астанаға алғашқы сапары екіжақты қарым-қатынасты дамытуға тың серпін беретінін және көпжақты ынтымақтастықты мүлде жаңа деңгейге шығаруға мүмкіндік жасайтынын атап өтті.
"Мемлекет басшысының айтуынша, Франция бұған дейін ел экономикасына шамамен 18,7 миллиард долларға жуық инвестиция салған."
"Энергетика, құрылыс, аэроғарыш, фармацевтика, тау-кен және химия өнеркәсібі, машина жасау салаларында бірлескен жобалар жүзеге асырылып жатыр."
"Осы ретте Қасым-Жомарт Тоқаев Эмманюэль Макронның өзара тиімді қарым-қатынастарды дамытуға қосқан жеке үлесін ерекше атап өтіп, екі ел халықтарының игілігі жолындағы ынтымақтастықты одан әрі нығайтуға Қазақстанның дайын екенін жеткізді."
"Келіссөз барысында тараптар жасыл энергетика, логистика, транзит, ауыл шаруашылығы, денсаулық сақтау, цифрландыру және білім беру салаларындағы алдағы ықпалдастықтың басым бағыттарын айқындады."
"Мемлекет басшысы мәдени байланыстарды дамытуға ерекше назар аударып, француз мәдениеті мен тілін Қазақстанда ілгерілету қажет екенін айтты."
"Өз кезегінде Эмманюэль Макрон екі ел арасындағы Стратегиялық әріптестік туралы келісімнің қабылданғанына 15 жыл толғанын атап өтіп, Францияның өзара мүддені көздейтін түрлі саладағы екіжақты байланыстарды одан әрі нығайтуға ниетті екенін растады."
"Сонымен қатар екі ел басшылары өңірлік және жаһандық күн тәртібіндегі негізгі мәселелерге қатысты тұрақты қарым-қатынастың маңыздылығына назар аударып, халықаралық ұйымдар аясындағы диалогты тереңдету қажет екенін атап өтті."
Мемлекет басшысы Қасым-Жомарт Тоқаев Ақордада Қазақстанға ресми сапармен келген Франция Президенті Эмманюэль Макронмен келіссөз жүргізді.
Бұл туралы Ақорданың баспасөз қызметі хабарлады.
Келіссөз алдында Қасым-Жомарт Тоқаев пен Эмманюэль Макрон бір-біріне ресми делегация мүшелерін таныстырды.
"Құрмет қарауылының бастығы мемлекеттер басшыларына рапорт беріп, екі елдің әнұрандары шырқалды."
Содан кейін президенттер шағын құрамда келіссөз жүргізу үшін Шығыс залына барды.
"Қасым-Жомарт Тоқаев Эмманюэль Макронға ілтипат білдіріп, жылы қарсы алды."
"Мемлекет басшысы Франция Қазақстанның Еуропа Одағындағы басты және сенімді серіктесі, сондай-ақ ел экономикасының ірі инвесторының бірі екенін атап өтті."
Өз кезегінде Эмманюэль Макрон Қазақстан мен Франция арасындағы байланыстарға жоғары баға берді.
Мемлекеттер басшылары қазақ-француз стратегиялық серіктестігінің қазіргі жай-күйі мен даму перспективаларын талқылады.
"Саяси диалогты нығайтуға, сауда-экономикалық, инвестициялық, энергетикалық, көлік-логистикалық және мәдени-гуманитарлық салалардағы ынтымақтастықты кеңейтуге ерекше назар аударылды."
"Бұдан бөлек, Қасым-Жомарт Тоқаев пен Эмманюэль Макрон халықаралық және өңірлік күн тәртібіндегі өзекті мәселелер жөнінде пікір алмасты."
Екіжақты кездесуден кейін мемлекеттер басшылары келіссөздерді екі ел делегацияларының қатысуымен кеңейтілген құрамда жалғастырды.
"Қарағанды облысындағы шахтада болған апатқа байланысты телефон қоңыраулары мен көңіл айту жеделхаттары түсіп жатыр, деп хабарлайды Ақорданың баспасөз қызметі."
"Қасым-Жомарт Тоқаевқа Түркия Президенті Режеп Тайип Ердоған қоңырау шалып, Қарағанды облысындағы көмір шахтасында болған апат салдарынан көптеген адамның қаза табуына байланысты Мемлекет басшысына және барша қазақ халқына қайғырып көңіл айтты."
Әңгімелесу барысында екі ел басшылары 3 қараша күні Астана қаласында өтетін Түркі мемлекеттері ұйымы X саммитінің күн тәртібін талқылады.
Қасым-Жомарт Тоқаев Режеп Тайип Ердоғанды және барша түрік халқын Түркия Республикасының 100 жылдық мерейтойымен құттықтады.
"Тәжікстан Президенті Эмомали Рахмон да Мемлекет басшысы Қасым-Жомарт Тоқаевпен телефон арқылы сөйлесіп, Қарағандыдағы кен орнында болған қайғылы оқиғаға байланысты көңіл айтты."
"Сондай-ақ көңіл айту жеделхаттарын Иран Ислам Республикасының Президенті Ибрахим Раиси, БАӘ Президенті шейх Мұхаммед бен Заид Әл Нахаян, БАӘ Вице-президенті, Премьер-министрі, Дубай әмірлігінің билеушісі Мұхаммед бен Рашид Әл Мактум, БАӘ Вице-президенті, Президент Әкімшілігінің басшысы Мансур бен Заид Әл Нахаян, ШЫҰ Бас хатшысы Чжан Мин, Түркі мемлекеттері ұйымының Бас хатшысы Кубанычбек Өмірәлиев, БҰҰ миграция жөніндегі халықаралық ұйымының бас директоры Эми Поуп және басқалар жолдады."
Опат болған кеншілердің отбастарына көңіл айтқан соң Мемлекет басшысы жедел штабтың отырысын өткізді.
"Жиында Президент Үкімет комиссиясына өрттің мән-жайын тергеп, барлық кінәліні жауапқа тартуды тапсырды."
Апат кезінде шахтада 252 адам болған.
Соның 206-сы өздері шыққан.
"Құтқару жұмыстарына 10 бөлімше, 55 құтқарушы және 12 техника тартылды."
Жұмыс екі өндіріс учаскесінде жүріп жатыр.
Төтенше жағдайлар министрі жаңа өрт ошақтары байқалмайды деді.
"Мемлекет басшысы іздестіру-құтқару жұмысын барлық қажетті күшті тарта отырып, күшейтілген режимде жалғастыруды міндеттеді."
"Қасым-Жомарт Тоқаев, Қазақстан Республикасының Президенті: - Жаңа ғана азаматтар әр 10-15 минут сайын ақпарат беріп тұру мәселесін көтерді."
Мүмкіндігінше қамтамасыз ету керек.
Халықпен қарым-қатынас жасайтын бір өкіл болсын.
Жұртшылықты ақпаратсыз қалдыруға болмайды.
Бұл өте шетін әрі мүлдем жол беруге болмайтын мәселе.
"Біз күн-түн демей, соңына дейін күресуіміз керек."
Марқұмдардың отбасына асыраушысынан айрылуына байланысты жәрдемақы тағайындалады.
"Ол республикалық бюджеттен, әлеуметтік сақтандыру қорынан және өмірді сақтандыру компаниясынан төленеді."
"Светлана Жақыпова, ҚР Еңбек және халықты әлеуметтік қорғау министрі: - Жәрдемақы көлемінің жалпы орташа мөлшері асырауындағы адамдар 18 жасқа толғанға дейін ай сайын 400-500 мың теңгеден басталады."
"Егер балалар жоғары оқу орындарында білім алып жатқан болса, онда 23 жасқа дейін төленеді."
Әзірге барлық төлемді өтеу «АрселорМиттал Теміртау» компаниясына жүктеледі.
Кәсіпорын ұжымдық шартқа сәйкес жылдық төлем тәуекелдерін төлеуге міндетті.
"«АрселорМиттал Теміртау» компаниясы жерлеу рәсімдеріне байланысты барлық шығынды, сондай-ақ балаларды жоғары оқу орындарында оқытуды өз мойнына алуға тиіс."
"Әлихан Смайылов, ҚР Премьер-министрі: - «АрселорМиттал Теміртаудың» иелерімен қиын келіссөз жүрді."
Нәтижесінде компанияны Қазақстанның меншігіне беру туралы келістік.
Үкіметтік комиссия мүшелерінің баяндасын тыңдаған соң Президент апатты жою және кеншілерді құтқару үшін барлық шараны қабылдауды тапсырды.
Сосын қаза тапқан және зардап шеккен азаматтардың отбасына жан-жақты көмек көрсетуді тағы шегеледі.
"Қасым-Жомарт Тоқаев, Қазақстан Республикасының Президенті: - Сіздердің міндеттеріңіз – адамдармен тікелей жұмыс істеу, кездесу, сондай-ақ жедел топты қажетті құрал-жабдықтармен қамтамасыз ету."
"Біз қазір қалыптасқан жағдайды түсіндіру, ең бастысы, шешім қабылдау үшін жұмыла жұмыс істеуіміз керек."
Жергілікті әкімдік тиісті шешім қабылдауы қажет.
"Кәсіпорынның сұраныстарына сүйене отырып, қажетті нәрсенің бәрін анықтаңыздар."
Үкіметтік комиссия барлық мәселені пысықтауға тиіс.
Мен не істеу керек екенін айттым.
Әркім өзіне қатысты жұмысты біледі.
"Министрлер, басшылар өздерінің жұмыс тәсілдерін білуі керек."
"Президент әр оқиға сайын келіп, тапсырма береді деп күтіп отыруға болмайды."
Үкімет пен әкімдік отбасыларға жан-жақты көмек көрсетуге міндетті.
"Төтенше жағдайлар министрлігіне мүдделі құрылымдармен бірлесіп, апат салдарын жоюы керек."
Ал Ішкі істер министрлігі зардап шеккен адамдардың отбасыларымен жұмыс істейді.
"Үкіметтік комиссия азаматтардың опат болуына әкеп соқтырған өрттің мән-жайын тергеп, барлық кінәліні жауапқа тартуы керек."
Мемлекет басшысының жедел штаб отырысындағы кезекті тапсырмасы осы.
Қорған Қонысбайұлы
Ертең ел бойынша жалпыұлттық аза тұту күні.
"Мемлекет басшысы «АрселорМиттал Теміртау» акционерлік қоғамына қарасты Костенко атындағы шахтада болған апатта көз жұмған кеншілердің жақындарымен кездесіп, көңіл айтты."
"Қасым-Жомарт Тоқаев «АрселорМиттал Теміртау» тарихымыздағы, ең нашар компания екенін де атап өтті."
Ал апаттан зардап шеккендердің отбасына барынша көмек көрсетіледі.
Сенбінің таңы қайырлы болмады.
Қарағанды жақтан қаралы хабар жетті.
Шахтада тағы да апат.
Оқиға орнына Мемлекет басшысы жетті.
Қасым-Жомарт Тоқаев опат болғандардың отбасы мен туған-туысына көңіл айтты.
"Қасым-Жомарт Тоқаев, Қазақстан Республикасының Президенті: - Шын мәнінде бүгін орны толмас оқиға, қайғы, қасірет."
Сондықтан мен жеке басымның атынан және Мемлекет басшысы ретінде баршаңызға көңіл айтамын.
Бұл қасірет.
Бәрін түсінемін.
Апат болды.
Апаттың кесірінен көптеген адам қаза тапты.
Сондықтан бұл жерге арнайы келдім.
Ертең жалпыұлттық аза тұту күні Ресми мәлімдеме «АрселорМиттал Теміртау» акционерлік қоғамына қарасты Костенко атындағы шахтада түнде өрт болған.
Салдары осы... Ертең қаралы күн.
"Қасым-Жомарт Тоқаев, Қазақстан Республикасының Президенті: - Ертең бүкіл еліміз бойынша жалпыұлттық аза тұту күні жарияланады."
Мен «АрселорМиттал Теміртау» компаниясымен инвестициялық ынтымақтастықты тоқтату жөнінде тапсырма бердім.
Бұл мекеме Үкіметпен және кәсіпорынмен ынтымақтастық тұрғысынан біздің тарихымыздағы ең нашар компания болды.
Енді кәсіпорынның өзіне қатысты шаралар қабылдау туралы ойлануымыз керек.
Басин Вадим Борисович деген азамат бар.
Сіздер оны білесіздер.
Ол бір кездері «АрселорМитталда» жұмыс істеген.
Облыс әкімінің орынбасары болды.
"Мен оған қайтып келіп, кәсіпорынды басқаруды тапсырамын."
Кәсіпорынның қазіргі басшылығының қолынан ештеңе келмейді.
Қ. Тоқаев: материалдық көмек көрсетіледі Кәсіпорынның мәселесі май шаммен қаралады.
"Дәл қазіргі міндет - жер астында қалған кеншілерді құтқару, зардап шеккен азаматтар мен марқұмдардың отбасына жан-жақты көмек көрсету."
Мемлекет басшысы мұны кезек күттірмейтін іс деді.
"Қасым-Жомарт Тоқаев, Қазақстан Республикасының Президенті - Қажет болса, арнайы қор ашылады."
Мемлекет басшысы мұнымен өзі айналысатынын айтты.
Қазір кеншілердің зейнетке шығу жасына қатысты мәселе қарастырылып жатыр.
Қорған Қонысбайұлы
Президент Қасым-Жомарт Тоқаев Қарағанды облысындағы Костенко атындағы шахтада болған апат салдарын жою жөніндегі жедел штаб отырысын өткізді.
"Үкіметтік комиссия мүшелерінің баяндамаларын тыңдаған Президент апатты жою және кеншілерді құтқару үшін барлық шараны қабылдауды, сондай-ақ қаза тапқан және зардап шеккен азаматтардың отбасыларына жан-жақты көмек көрсету жөнінде тапсырма берді."
"Мемлекет басшысы: «Сіздердің міндеттеріңіз адамдармен тікелей жұмыс істеу, кездесу, сондай-ақ жедел топты қажетті құрал-жабдықтармен қамтамасыз ету."
"Біз қазір қалыптасқан жағдайды түсіндіру, ең бастысы, шешім қабылдау үшін жұмыла жұмыс істеуіміз керек», - деді."
Сондай-ақ жергілікті әкімдік тиісті шешім қабылдауы қажет.
"Үкімет пен әкімдікке жан-жақты тиісті көмек көрсетуді, Төтенше жағдайлар министрлігіне мүдделі құрылымдармен бірлесіп, апат салдарын жою және кеншілерді құтқару үшін барлық шараларды қабылдауды тапсырды."
Ішкі істер министрлігі зардап шеккен адамдардың отбасыларымен жұмыс істеуі керек.
"Үкіметтік комиссияға азаматтардың қаза болуына әкеп соқтырған өрттің мән-жайын тергеуді, барлық кінәлілерді жауапқа тартуды тапсырамын, – деді Мемлекет басшысы."
Қарағандыда опат болған кеншілердің саны 32-ге жетті.
"""АрселорМиттал Теміртау"" компаниясы баспасөз қызметінің мәлімдеуінше 206 адам жер бетіне шығарылды."
Тағы 18 кенші іздестірілуде.
Жедел штаб жұмыс істеп жатыр.
"Еске салайын, денсаулық сақтау министрлігінің дәрігерлер тобы да, зардап шеккен кеншілерге медициналық көмек көрсету үшін Қарағандыға аттанды."
"Президент Қасым-Жомарт Тоқаев Қарағанды облысында «АрселорМиттал Теміртау» акционерлік қоғамына қарасты Костенко атындағы шахтада болған өрт салдарынан қаза тапқан кеншілердің отбасылары мен туған-туыстарына көңіл айтты, деп хабарлайды Ақорданың баспасөз қызметі."
– Мен Мемлекет басшысы ретінде баршаңызға көңіл айтамын.
Бұл – қасірет.
Бәрін түсінемін.
Апат болды.
Апаттың кесірінен көптеген адам қаза тапты.
Сондықтан бұл жерге арнайы келдім.
"Тиісті шаралар қабылдаймыз, соның ішінде зардап шеккендердің отбасыларына көмек көрсетеміз."
"Қаза тапқандар мен зардап шеккендердің отбасылары ешқандай мұқтаждық көрмеуі үшін  Үкімет, әкімдік және қайырымдылық ұйымдарының алдында жан-жақты көмек көрсету міндеті тұр, – деді Мемлекет басшысы."
Президент бүкіл еліміз бойынша 29 қазан Жалпыұлттық аза тұту күні болып жарияланатынын және «АрселорМиттал Теміртау» компаниясына қатысты тиісті шара қабылданатынын жеткізді.
"Қасым-Жомарт Тоқаев қайғылы оқиға салдарынан қаза тапқан кеншілердің отбасыларымен және туған-туыстарымен кездесіп, көңіл айтты, деп хабарлайды Ақорданың баспасөз қызметі."
"Президент апаттың мән-жайын анықтау, кеншілерді құтқару және зардап шеккендер мен қаза тапқандардың отбасыларына шұғыл көмек көрсету жөнінде қажетті шаралар қабылданатынын жеткізді."
"Мемлекет басшысы ертең, яғни 29 қазанды елімізде Жалпыұлттық аза тұту күні деп жариялайтынын айтты."
"Қазақстан Президенті Қасым-Жомарт Тоқаев Қарағанды облысындағы Костенко атындағы шахтадағы өрт салдарынан қаза тапқан кеншілердің туған-туыстары мен жақындарына көңіл айтып, зардап шеккендердің тезірек сауығып кетуін тіледі, деп хабарлайды Ақорданың баспасөз қызметі."
Мемлекет басшысы Үкіметке кеншілердің отбасыларына барлық қажетті көмек көрсетуді тапсырды.
Оқиғаның мән-жайын анықтау үшін үкіметтік комиссия құрылды.
Үкіметке «АрселорМитталТеміртау» компаниясымен инвестициялық ынтымақтастықты тоқтату тапсырылды.
Мемлекет басшысы Жетісу облысындағы мәдениет және спорт нысандарын аралап көрді.
Бұл туралы Ақорданың баспасөз қызметі мәлімдеді.
"Қасым-Жомарт Тоқаев Жетісу облысы, Қаратал ауданының Кәлпе ауылына барды."
Президентке 200 орындық мәдениет үйі таныстырылды.
Бұл нысанның жалпы ауданы – 739 шаршы метр.
Мәдениет үйінде бірнеше шығармашылық үйірме жұмыс істейді.
"Сонымен қатар, Президент осы ауылда бой көтерген спорт кешенінде болды."
"Нысанның жалпы ауданы – 887,7 шаршы метр."
"Модульді ғимаратта спорт залы, балалар ойын алаңы және воркаут қарастырылған."
"Мұнан соң Қасым-Жомарт Тоқаев Талдықорған қаласындағы жаңадан салынған Jetysu Аrena жабық мұз айдынын аралап, спортшылармен әңгімелесті."
"Спорт нысаны толықтай жеке кәсіпкердің қаражатына салынып, Республика күні ашылған."
Жалпы инвестиция көлемі – шамамен 900 миллион теңге.
"Кәсіпкер Мұхаметжан Серікұлының айтуынша, бұл нысанда тұрғындар шорт-трек, хоккей және мәнерлеп сырғанау сияқты қысқы спорт түрлерімен айналыса алады."
"Сонымен қатар мұнда паралимпиадалық, яғни шаналы хоккеймен шұғылдануға болады."
Елімізде хоккейдің бұл түрімен айналысуға арналған екі мұз аренасы бар.
"Оның бірі Астанада, екіншісі осы Талдықорған қаласында ашылып отыр."
"Нысанның жалпы аумағы – 2235,8 шаршы метр."
"Кешен кәсіби технологиялық құралдармен, оның ішінде тоңазытқыш, мұз құю және спорт жабдықтарымен қамтылған."
Соның нәтижесінде мұнда жыл бойы үздіксіз жаттығуға мүмкіндік бар.
Аталған жабық мұз айдыны Құрлықаралық хоккей лигасының және Ұлттық хоккей лигасының стандарттарына сай келеді.
Қасым-Жомарт Тоқаев ел игілігі үшін еңбек етіп жатқан кәсіпкерге ризашылығын білдірді.
"Президент спортшылармен әңгімелесу кезінде мемлекет аталған саланы одан әрі қолдайтынына тоқталып, жастардың спортпен тұрақты айналысқанын құптайтынын айтты."
Мемлекет басшысы Қасым-Жомарт Тоқаев Үштөбе қаласындағы 30 орындық жатақханасы бар гуманитарлық колледжге барды.
Биыл ашылған білім ордасы болашақ педагогтерді оқытады.
"Мұнда «Мектепке дейінгі тәрбие және оқыту», «Бастауыш білім беру педагогикасы және әдістемесі» мамандықтары бойынша білім беріледі."
"Оқу орнында 17 заманауи аудитория, мәжіліс және спорт зал, медициналық кабинет, асхана мен буфет бар."
Колледж инклюзивті орта талаптарына сай жабдықталған.
Президент аудан орталығы – Үштөбе қаласындағы Қаратал тарихи-өлкетану музейіне барды.
Бұл туралы Ақорданың баспасөз қызметі хабарлады.
Музей биыл пайдалануға берілген.
Жалпы ауданы 2520 шаршы метр болатын қос қабатты ғимаратта өлке тарихына қатысты 350-ге жуық экспонат қойылған.
"Мемлекет басшысына музейдегі археологиялық артефактілер, этнографиялық жәдігерлер көрсетіліп, Қаратал ауданының тарихы және жазушы Кемел Тоқаев, Қазақ ССР халық әртісі Бикен Римова, осы өңірден шыққан ақын-жыраулар, би-шешендер мен елге еңбегі сіңген басқа да тұлғалар туралы тың деректер таныстырылды."
Президент музейде жергілікті зиялы қауым өкілдерімен жүздесу барысында мұражайды аралап шыққанын және ондағы жәдігерлерді көбейту керектігін атап өтті.
Сондай-ақ қоғам дамуы үшін мұндай мәдени нысандардың қажет екеніне назар аударды.
"Қасым-Жомарт Тоқаев Қаратал тарихи-өлкетану музейін аралап көргеннен кейін, Құрметті қонақтар кітабына қолтаңба қалдырды."
"Мемлекет басшысының Жетісу облысына жұмыс сапары көрнекті этнограф, фольклортанушы, ағартушы-ғалым Шоқан Уәлихановтың бейітіне зиярат етуден басталды, деп хабарлайды ААқорданың баспасөз қызметі."
Содан кейін Қасым-Жомарт Тоқаев Шоқан Уәлиханов атындағы «Алтынемел» мемориалдық музейін аралап көрді.
"Мемлекет басшысына Шоқан Уәлихановтың өмірі мен еңбек жолы, әскери қызметі, тарихи-этнографиялық, георафиялық зерттеулері және ғұмырының соңғы кезеңі туралы тарихи деректер мен жәдігерлер таныстырылды."
"Қасым-Жомарт Тоқаев Шоқан Уәлиханов жайлы жазылған еңбектердің бәрін оқып шыққанын еске салып, оның зерттеу жұмыстарымен таныс екенін айтты."
Сонымен қатар Президент музейдегі жәдігерлерді әлі де толықтыра түсу керек екеніне назар аударды.
"Президент Құрметті қонақтар кітабына қолтаңбасын қалдырып, музей қызметкерлерімен әңгімелесті."
Былтыр Мемлекет басшысының тапсырмасы бойынша музейге және осы мәдени-туристік нысанға баратын жолға жөндеу жұмыстары жүргізілген болатын.
Мемлекет басшысы Жетісу облысына жұмыс сапарымен барды.
Бұл туралы Ақорданың баспасөз қызметі хабарлады.
"Сапар аясында Президент өңірдегі бірқатар мәдени, туристік, өндірістік нысанды аралап көреді деп жоспарланып отыр."
Сонымен қатар Қасым-Жомарт Тоқаев Талдықорған қаласындағы тұрғын үй құрылысының жай-күйімен және облыстың әлеуметтік-экономикалық даму барысымен танысады.
Президент Қасым-Жомарт Тоқаевтың атына Республика күніне орай шет мемлекеттер мен халықаралық ұйымдар басшыларынан құттықтау жеделхаттары әлі де келіп түсіп жатыр.
"Түркия Президенті Реджеп Тайип Ердоған Қасым-Жомарт Тоқаев пен бауырлас Қазақстан халқын Ұлттық мерекемен құттықтап, елімізге бақ-береке тіледі."
"«Тіл, тарих және мәдениет сияқты ортақ құндылықтарымызға негізделген қарым-қатынасымыз стратегиялық серіктестік рухында қарқынды дамып келеді."
Екі елдің ынтымақтастығы жаңа салалармен толыға түскені қуантады.
Біздің бірлескен күш-жігеріміздің нәтижесінде Түркия мен Қазақстан арасындағы байланыстар одан әрі нығая беретініне сенімдімін.
"Сізбен Астана қаласында өтетін Түркі мемлекеттері ұйымының Х саммитінде кездесетініме қуаныштымын», – делінген жеделхатта."
"Словакия Президенті Зузана Чапутова Мемлекет басшысына тұрақты, әділетті және бақуатты Қазақстанды дамытуға бағытталған реформаларды іске асыруда табыс тіледі."
Сондай-ақ ол халықаралық құқық қағидаттарын құрметтеуге негізделген өзара ынтымақтастықтың нәтижесінде елдеріміз қазіргі заманның сын-қатерлерін бірге еңсеретініне сенім білдірді.
Сербия Президенті Александр Вучич өзінің жеделхатында екі ел арасындағы өзара құрмет пен түсіністікке құралған дәстүрлі достық қатынастардың нығайып келе жатқанын атап өтті.
Александр Вучич Сербия және Қазақстанның мүддесі мен игілігі жолындағы өзара ықпалдастық алдағы уақытта да кеңейеді деп сенетінін жазған.
"Сонымен қатар өз құттықтауларын Литва Президенті Гитанас Науседа, ТМД Парламентаралық Ассамблеясы Кеңесінің Бас хатшысы Дмитрий Кобицкий, АӨСШК Бас хатшысы Қайрат Сарыбай, ҰҚШҰ Бас хатшысы Иманғали Тасмағамбетов және басқалар жолдады."
Құттықтау жеделхаттары әлі де келіп түсіп жатыр.
Қазақстан Президенті Республика күніне арналған Мемлекеттік ту көтеру салтанатты рәсіміне қатысты.
"Шара «Ақорда» резиденциясының алдында өтті, деп хабарлайды Ақорданың баспасөз қызметі."
Қасым-Жомарт Тоқаевқа Құрмет қарауылының бастығы рапорт берді.
"Содан кейін Президенттің бұйрығымен Мемлекеттік ту көтеріліп, еліміздің Әнұраны орындалды."
Ұлттық мереке – Республика күнін ресми түрде атап өту осы салтанатты шарадан басталды.
Еліміздің барлық өңірінде Мемлекеттік ту көтеру рәсімі өтеді.
Мемлекет басшысы Қасым-Жомарт Тоқаев ел азамттарын Республика күнімен құттықтады.
Қазақстанның тарихи таңдауын айқындаған Егемендік декларациясы – елдігіміздің берік тұғыры.
"Онда мемлекетіміздің аумақтық тұтастығының мызғымастығы, халқымыздың жалпыұлттық бірегейлігін нығайтуға ұмтылысы және азаматтарымыздың құқықтары мен бостандықтарына кепілдік берілетіндігі нақты көрініс тапқан."
Біз бабалар аманатына адал боламыз.
"Ел бірлігін әрдайым нығайтып, Егемендігімізді көздің қарашығындай сақтаймыз, -деген Президент, Қазақстандықтарға зор денсаулық, бақ-береке және толағай табыс тіледі."
Бүгін – Республика күні.
"Ұлттық мереке соңғы 2 жылда бұқаралық сипат алып, кең көлемде тойланып келеді."
"Былтыр 29 қыркүйекте Президент Қасым-Жомарт Тоқаев заңға қол қойып, 25 қазан ұлттық мереке – Республика күні, ал 16 желтоқсан мемлекеттік мереке – Тәуелсіздік күні болып белгіленді."
Ұлттық мереке мәртебесіне ие болған тарихи датаның мән-маңызы жайында тілшіміз Назерке Тоқжан баяндайды.
Еліміз айтулы датана былтырдан бері кең көлемде тойлай бастады.
Оған ел Президенті Қасым-Жомарт Тоқаев мұрындық болды.
"Осылайша, соңғы 13 жылда елеусіз қалған мереке ел ішіне қайта оралды."
Тіпті Мемлекет басшысы оған ұлттық мәртебе бергізді.
Мұның саяси һәм салмақты себебі бар.
1990 жылы дәл осы күні  «Қазақ Кеңестік социалистік Республикасының мемлекеттік егемендігі туралы» декларацияға қол қойылды.
Бұл ел болып енші алуымыздың басты айғағы еді.
Құжат аумалы-төкпелі кезеңде әзірленді.
"Сондықтан оны қабылдау оңай шаруа болған жоқ, - дейді Мәжіліс депутаты Жигули Дайрабаев."
"Жигули Дайрабаев, ҚР Парламенті Мәжілісінің депутаты: - Ол кезде мен өзім 35 жаста едім, жас депуттатрдың бірі болдық."
Ол кезде бізде 365 жоғары кеңестің депутаттары жұмыс жасады.
Тармақтан тұратын заң қабылданды.
Ол кезде Қазақ ССР Советтік социолистік Республика деген заң қабылданды.
17 тармақтан тұратын заң қабылданған кезде мемлекеттің болмысының фундаменті қаланды ғой.
Егемендік декларациясы – халқымыздың жан-жақты әрі ұзақ жылғы күресінің нәтижесі.
Оны қабылдау арқылы мемлекеттік саяси-құқықтық негіздер бекітілді.
"Бұл – жеке территория, азаматтық, әскер, бюджет, халықаралық қатынастардағы дербестік."
Сондай-ақ болашағымызды айқындау еркі өз қолымызға тиді.
"Бір сөзбен, бұл құжат әлем картасындағы жаңа мемлекет – Қазақстан Республикасының негізін қалады."
"Ерлан Ахмеди, сарапшы: - Қазіргі таңда демократиялық құндылықтарға негізделген саяси жүйені құрып жатырмыз."
"Ал республика деген терминді алып, қарайтын болсақ, бұл қоғамдық жалпы іс деген мағына білдіреді."
"Қоғам жаңа саяси мәдениеттің аясында бірігіп, өз үнін айтып, өз үнін жеткізіп, сонда ғана бір нәтиже болады."
Сонда ғана демократиялық мемлекет құратын боламыз.
Сарапшылар атаулы датаны қайта жаңғырту ел ішінде болып жатқан реформалардың айғағы дейді.
Республика күні – еліміздегі ең басты әрі жалғыз ұлттық мереке.
"Себебі елдік еркіндік, азаматтық азаттық, ұлттық ұлағат осы күнмен астарласып жатыр."
"Ерлан Ахмеди, сарапшы: - Қазіргі таңда «Жаңа әділетті Қазақстан» идеясының аясында біз саяси әртүрлі процестерге, жалпы тарихымызға жаңа көзқараспен қарап, жаңа баға беріп жатырмыз, қайтадан сараптап, басқаша баға беріп жатырмыз."
"Айталық, 25 қазан Республика күнінің қайта қалпына келтірілуі, менің ойымша, бұл заңды құбылыс."
"Иә, осыдан 33 жыл бұрын қабылданған егемендік декларациясы – тарихымыздағы ең бетбұрысты сәт."
Ал Алаш арыстары аңсаған осы азаттықты әрмен баянды ету сіз бен біздің қолымызда.
"Авторлары: Назерке Тоқжан, Мейрам Жүнісов."
«Біз біртіндеп қоғамды өзгерту және демократия қағидаттарын енгізу жолынан айнымаймыз.
"Мемлекет радикализмнің, экстремизмнің және тұрмыстық вандализмнің кез келген түріне мүлдем төзбеушілік саясатын ұстанады»."
Мемлекет басшысы бүгін Ақордада Республика күніне орай өткен жиында осылай деді.
Салтанатты шарада ондаған азаматқа мемлекеттік наградалар мен сыйлықтар табысталды.
Қорған Қонысбайұлы: - 1990-шы жылдың 25-ші қазаны.
Дәл осы күні қазақ кеңестік социалистік республикасының жоғарғы Кеңесі «Мемлекеттік егемендік туралы» декларациясы қабылдады.
Бұл құжат ел тәуелсіздігіне жасалған алғашқы қадам еді.
"Біздің жұрт «Егемен болмай, ел болмас» дейді."
Тәуелсіздік алуымызға жол ашқан декларацияға биыл міне 33 жыл.
Мемлекет басшысы мұны «Алаш арыстарының азаттық жолындағы арпалысы ақталған күн» деді.
"Қасым-Жомарт Тоқаев, Қазақстан Республикасының Президенті: - Қазақта«Егемен елдің еңсесі биік»деген сөз бар."
Азаттықпен бірге ұлттың рухы көтерілді.
Халқымыз көптеген табысқа жетті.
Егемендік жылдарында халық саны өсті.
20 миллионға жетіп қалдық.
"Осы 20 миллион бір атаның баласындай, бір қолдың саласындай болғанда ғана болашақ баянды."
"Мемлекет басшысы ""Тәуелсіздік бәрінен қымбат"" екенін бүгін тағы шегеледі."
"Қасым-Жомарт Тоқаев, Қазақстан Республикасының Президенті: - Тәуелсіздікті сақтау бұл – ең алдымен, тұтас ұлттың жауапкершілігі."
"Біз егемендікті тынымсыз еңбекпен, мызғымас бірлікпен күн сайын қорғауымыз керек."
"Ең бастысы, еліміздегі тұрақтылықты сақтауымыз қажет."
"Себебі тыныштық болмаса, басқаның бәрі бекер."
"Заңсыздық, тәртіпсіздік, мәдениетсіздік елді жарға жығады."
Сондықтан Мемлекет басшысы «мұндай жағымсыз үрдістерге бүкіл қоғам болып қарсы тұру керек» деді.
Заң толығымен орындалғанда ғана төрт құбыламыз түгел болмақ.
"Қасым-Жомарт Тоқаев, Қазақстан Республикасының Президенті: - Біз біртіндеп қоғамды өзгерту және демократия қағидаттарын енгізу жолынан айнымаймыз."
Әлемде саяси және экономикалық ахуал құбылып тұрған заманда заң және құқық үстемдігін қамтамасыз ету өте маңызды.
"Мемлекет радикализмнің, экстремизмнің, құқықтық нигилизмнің және тұрмыстық вандализмнің кез келген көрінісіне мүлдем төзбеушілік саясатын ұстанатын болады."
"Екі жыл болды, елдің барлық саласында реформа жүріп жатыр."
Президент халықтың саяси сана-сезімі едәуір өзгергенін айтты.
"Бір анығы - реформалардан кейін,,, өткенге қайта оралмаймыз."
Өзгерістер жалғаса береді.
"Қасым-Жомарт Тоқаев, Қазақстан Республикасының Президенті: - Осы орайда, жастарымызға арнайы үндеу жолдағым келеді."
"Елімізде жүзеге асырылып жатқан әрбір бастама, ең алдымен, сіздерге арналады."
"Қазіргі реформалардың игілігін көретін де, елдік істерді жалғастыратын да – сіздер."
Жастар кез келген өзгеріске бейім болады.
Әр нәрсені бойына тез сіңіреді.
"Мен сіздерді жақсыдан үйренуге, жаманнан жиренуге шақырамын."
"Ұлы Абай айтқан бес нәрседен қашық, бес нәрсеге асық болыңыздар."
Сіздер дәріптеген құндылықтар қоғамда тез орнығады.
Сіздер қолдаған өзгерістер жылдам жүзеге асады.
Енді марапат хақында.
Ең жоғары мемлекеттік награда – «Қазақстанның Еңбек Ері» атағы бүгін 3 адамға берілді.
Алғашқысы - мемлекет және қоғам қайраткері Бақтықожа Ізмұхамбетов.
Екіншісі ұстаз - Алма Шүкежанова.
Бұл кісінің ұлағатты мамандықтың туын ұстағанына аттай 50 жыл болған.
Бүгін Ақордада жарты ғасырлық еңбегіне лайықты баға берілді.
«Қазақстанның Еңбек Ері» атанған үшінші азамат - Имамзада Шағыртаев.
Сыр елінен келген.
Ауыл шаруашылығында өнімді еңбек етіп жүрген шаруа.
"Қасым-Жомарт Тоқаев Имамзада Шағыртаевтың ауылы да, шаруасы да көпшілікке үлгі деді."
"Ісін дөңгелетіп, елдімекенін гүлдендіріп отыр."
Ең жоғары марапат алған еңбек адамы көпшілік алдына шыққанда ішкі толқынысын да жасыра алмады.
Бұған дейін «Қазақстанның Халық жазушысы» атағын қайтару туралы бастама көтерілген.
Биыл Түркістанда өткен Ұлттық Құрылтайда Мемлекет басшысы бұл ұсынысты қолдады.
Сөйтіп осы атақ марапаттар қатарына қайта қосылды.
"Бексұлтан Нұржекеев, Смағұл Елубай, Ахметжан Аширов, Любовь Шашкова, Софы Сматаев пен Төлен Әбдікұлы бүгін «Қазақстанның Халық жазушысы» атанды."
«Қазақстанның Халық жазушысымен» бірге «Қазақстанның Халық әртісі» де оралды.
Бұл тікелей Президент пәрменімен қайтқан атақ.
"Бұрынғыдай театр, кино, музыка және тағы басқа өнер саласының тарландарына беріледі."
"Қайта оралған атақты алғаш болып бүгін театр және кино актерлері Дінмұхаммед Ахимов, Михаил Токарев, Дулыға Ақмолда және опера әншілері - Шахимардан Әбілов пен Талғат Күзенбаев, күйші Айгүл Үлкенбаева, белді де белгілі әншілер Рамазан Стамғазиев пен Димаш Құдайберген алды."
Көктемде өткен Қазақстан халқы Ассамблеясының ХХХІІ сессиясында Мемлекет басшысы ел бірлігін нығайтуға жылдар бойы қажырлы еңбек сіңірген азаматтарды арнаулы орденмен марапаттау туралы тапсырма берген.
"Содан тиісті заңдарға өзгеріс енгізіліп, «Ел бірлігі» ордені бекітілді."
Наградалар қатарынан лайықты орын алған бұл марапат бүгін алғаш рет тапсырылды.
Ғылым саласы да қашанда мемлекет қолдауында.
Биыл әл-Фараби атындағы ғылым мен техника саласындағы мемлекеттік сыйлық Қазақстанның Ұлттық ядролық орталығының ғалымдарына берілді.
Марапаттаудағы биылғы ерекшелік - қарапайым азаматтарға басымдық берілген.
"Наградталғандар арасында 298 ұстаз бен денсаулық сақтау саласының қызметкері, 259 ауыл шаруашылығы маманы, 119 еңбек ардагері және өндіріс саласының 88 жұмысшысы бар."
"Қасым-Жомарт Тоқаев, Қазақстан Республикасының Президенті: - Барлық саланы, әсіресе, өндірісті білікті мамандар дамытады."
Сондықтан біз бір ел болып қоғамда еңбекқорлықты дәріптейміз.
Адал еңбек пен жауапкершілік жаңа қоғамдық этиканың өзегі болуы керек.«Еңбегіне қарай – құрметі»деген.
Ертең ұлық мереке - Республика күні.
Мемлекет басшысы егемендік күні ұлтты ұйыстыратын нағыз елдіктің мейрамына айналуға тиіс деді.
Ал сол айрықша мереке бүгін Ақордадан басталды.
"Авторлары: Қорған Қонысбайұлы, Ерлан Наурызбаев, Азамат Сәметов"
"Еліміздің ең басты мейрамы – Республика күні Көк түріктер дәуірінен, Алтын Орда, Қазақ хандығы заманынан келе жатқан елдігіміз тамырын тапқан күн."
Бүгін мемлекеттік наградалар мен сыйлықтар тапсыруға арналған салтанатты рәсімде сөз сөйлеген Президент Қасым-Жомарт Тоқаев осылай деді.
Сондай-ақ мемлекет басшысы бұл Алаш арыстарының азаттық жолындағы арпалысы ақталған күн екендігін де айтты.
"Осыдан 33 жыл бұрын тарихи әділдік орнап, Қазақстанның Мемлекеттік егемендігі туралы декларация қабылданды."
Осы маңызды құжат жұртымыздың азаттық алуына жол ашқан болатын.
"Қасым-Жомарт Тоқаев, Қазақстан Республикасының президенті: - Шын мәнінде егемендік декларациясын қабылдау оңайға соққан жоқ."
Еліміздің ұлттық құрамы біркелкі емес еді.
"Сол кездегі Парламентте, яғни Жоғарғы Кеңесте және бүкіл қоғамымызда ұзақ пікірталас, қызу талқылау болды."
"Құжаттың әр сөзін, әр бабын қорғауға тура келді."
Әлихан Бөкейхан «Бостандыққа апаратын жалғыз жол ұлттық ынтымақ ғана» деген.
Ел ағалары халқымыздың ардақты ұлының бұл өсиетіне адал болды.
Олар жауапты сәтте ұйымшылдықпен ұлт мүддесін қорғай білді.
"Ақжолтай құжат жұртымыздың талап-тілегіне сай жазылды, отаншыл азаматтардың ақыл-парасатының арқасында қабылданды."
Олардың сын сағаттағы батылдығын нағыз ерлік деп бағалауға болады.
Республика күні қарсаңында Президенттің жарлығымен елімізде түрлі салада елеулі еңбек етіп жүрген бірқатар азамат марапатталды.
«Қазақстанның Еңбек ері» атағы еліміздің мұнай-газ саласын дамытудаға үлес қосқан Семей қаласы «№7 жалпы білім беретін орта мектеп-лицейінің мұғалімі және өндірістік қызметтегі ерекше еңбегімен көзге түскендер марапатталды.
"Сондай-ақ белгілі ғалымдарға, мәдениет және білім қайраткерлеріне, өндірістік сала өкілдеріне «Парасат» ордені берілді."
Және биылдан бастап құрметті марапат қатарына «Қазақстан халық жазушысы» мен «Қазақстанның халық артисі» атақтары қосылды.
"«Ерлігі үшін» медалімен тілсіз жаудан тұрғындарды құтқарып, өртті ауыздықтап үлкен ерлік көрсеткен азаматтар наградталды."
Жалпы биыл мемлекеттік наградаларды тағайындауда қарапайым азаматтарға басымдық берліген.
"Олардың арасында 298 ұстаз, денсаулық сақтау саласының қызметкердері, 200-ден астам ауыл шаруашылығы маманы, 119 еңбек ардагері және өндіріс саласының 90-ға жуық жұмысшысы бар."
Дүниежүзілік денсаулық сақтау ұйымының қолдауымен Мемлекеттердің медициналық-санитариялық алғашқы көмек жөніндегі коалициясын құру керек.
Бұл бірлестік денсаулық сақтау және аурудың алдын алу қағидаттарын одан әрі ілгерілетуге мүмкіндік береді.
Мемлекет басшысы осылай деді.
Қасым-Жомарт Тоқаев бүгін медициналық-санитариялық алғашқы көмек жөніндегі жаһандық конференцияға қатысты.
"Қорған Қонысбайұлы, тілші: - Алматы декларациясы."
Бұл тарихи құжаттың қабылданғанына тура 45 жыл.
Осы жылдар ішінде декларация әлемдік денсаулық сақтау жүйесінің ұлы хартиясына айналды.
Біраз елде ана мен бала өлімін азайтуда шешуші рөл атқарды.
"Осылайша, аталған құжат Алматы апорты сияқты әлемде мойындалды."
"Медициналық-санитариялық алғашқы көмек жөніндегі Алматы декларациясының қабылданғанына 45 жыл болса, Астана декларациясына 5 жыл."
Қос мерейтойға орай елордада жаһандық конференция өтті.
"Алқалы жиынға 70-тен аса елден делегат келсе, 1000-нан астамы онлайн қосылды."
Конференцияға Мемлекет басшысы қатысты.
Қасым-Жомарт Тоқаев денсаулық сақтау жүйесі кез келген күрделі жағдайға дайын болуы керек деді.
Оған мысал – ковид.
Күні кеше пандемияның адамзатты абдыратқаны көз алдымызда.
Жиында Президент вируспен күрескен барлық медицина қызметкеріне алғыс айтты.
Сосын елдегі денсаулық сақтау жүйесіне тоқталды.
"Қасым-Жомарт Тоқаев, Қазақстан Республикасының Президенті: - Елімізде барлық баланы профилактикалық медициналық тексеруден өткізу ісі жолға қойылған."
Әрбір ірі елді мекенде жастардың денсаулық орталықтары жұмыс істейді деуге болады.
Жыл сайын 3 миллионға жуық ересек адам скрининг және кәсіби тексеру бағдарламасынан өтеді.
Ауыл тұрғындарының медициналық қызмет алуына бірдей мүмкіндік жасау үшін біз бірқатар реформа жүргіздік.
Нәтижесінде 2018 жылдан бастап ауылдардағы алғашқы көмек көрсету пункттерінің саны 3 еседен астам көбейді.
Сонымен қатар телемедицина және қашықтан мониторинг жасау сияқты цифрлық технологиялар белсенді түрде енгізіліп жатыр.
Бұл алғашқы медициналық көмектің қолжетімділігін айтарлықтай арттырады.
Арттыру үшін не жасалады?
Алғашқы медициналық көмекке бөлінетін қаражат ұлғайтылады.
Жоспар бойынша 2027 жылға дейін денсаулық сақтау жүйесіне берілетін қаржының 60%-і осы алғашқы көмек пен клиникалық диагностикаға бағытталмақ.
Қазір бұл – 56%.
Сосын 655 елді мекенде медициналық нысан салынады.
Хош.
Мемлекет басшысы жаһандық конференцияда Дүниежүзілік денсаулық сақтау ұйымының қолдауымен мемлекеттердің медициналық-санитариялық алғашқы көмек жөніндегі коалициясын құруды ұсынды.
"Тимур Сұлтанғазиев, ҚР Денсаулық сақтау бірінші вице-министрі: - Коалициясын құру дегеніміз – бұл Қазақстан бастаған, басқа да елдер қолдаған коалиция."
"Соған БҰҰ ДДҰ деңгейінде көңіл бөліп, соған қосымша қаражат бөліп, қажетті барлық мед."
"қызметтерді жеткізуде коалиция болып, қосымша жұмыс істеу деген сөз."
ДДҰ-ның Еуропадағы өңірлік бюросының басшысы болса «алғашқы медициналық көмек – денсаулық сақтау жүйесінің тамыры» деді.
"Басшысы Гебрейесус мырза сынды Ханс Клюге де бүгін қазақша тебіреніп, біздің жұртты Республика күнімен құттықтады."
"Алматы декларациясында медициналық-санитариялық алғашқы көмектің негізі қаланса, 5 жыл бұрын қол қойылған Астана декларациясы – сол құжаттың заңды жалғасы."
5 жылда не өзгерді?
Жауапты министрлік өкілі дәрігердің жүктемесі азайды дейді.
"Мәселен, 5 жыл бұрын бір ақхалаттыға 2000 мың адам тіркелсе, қазір 1700-ден келеді."
"Нормативтік құжаттар өзгертіліп, жұмыстың 20%-і мейірбикелерге берілді."
"Сөйтіп, дәрігерлерге сырқаты ауыр азаматтарға көңіл бөлуге мүмкіндік берілді."
Астаналық құжаттың алғашқы жемісі – осы.
Президент Медициналық-санитариялық алғашқы көмек жөніндегі жаһандық конференцияның пленарлық отырысына қатысты.
Бұл туралы Ақорданың баспасөз қызметі хабарлады.
Қасым-Жомарт Тоқаев Медициналық-санитариялық алғашқы көмек (МСАК) жөніндегі Алматы декларациясының қабылданғанына 45 жыл және Астана декларациясына 5 жыл толуына орай ұйымдастырылған жаһандық конференцияның пленарлық отырысына қатысты.
"Мемлекет басшысы конференция қатысушыларына ілтипат білдіре отырып, денсаулық сақтау және медициналық-санитариялық алғашқы көмек көрсетудің халықаралық жүйесін жетілдіру ісінде Алматы және Астана декларацияларының маңызы зор екенін атап өтті."
"Қасым-Жомарт Тоқаевтың айтуынша, МСАК жүйесі эпидемияның алғашқы белгілерін анықтау және тосын сын-қатерлерге қарсы әрекет ету ісінде маңызды рөл атқарады Мемлекет басшысы қоғамдық денсаулық сақтау ұйымдары өздерінің орнықтылығын және туындаған жағдайға тез бейімделе алатынын көрсеткеніне назар аударды."
Президент адамзаттың COVID пандемиясын еңсеруіне үлес қосқаны үшін барлық медицина қызметкеріне алғыс айтты.
"Қасым-Жомарт Тоқаевтың пікірінше, барлық ықтимал қауіп-қатерді ескере отырып, денсаулық сақтау жүйесі кез келген күрделі жағдайға әрдайым дайын болуы үшін оған қолдау көрсету керек."
Ауру-сырқаудың белгілерін бастапқы кезеңінде анықтау және тосын сын-қатерлерге дер кезінде назар аудару үшін әлеуетті арттыра беру қажет.
"Қасым-Жомарт Тоқаев еліміздегі денсаулық сақтау жүйесін дамыту бағытында жүзеге асырылып жатқан шараларға арнайы тоқталды Президент сөзін қорытындылай келе, Дүниежүзілік денсаулық сақтау ұйымының қолдауымен Мемлекеттердің медициналық-санитариялық алғашқы көмек жөніндегі коалициясын құруды ұсынды."
"Бұл бірлестік денсаулық сақтау және аурудың алдын алу қағидаттарын одан әрі ілгерілетуге, медициналық-санитарлық алғашқы көмекті дамыту жөніндегі бірлескен ұсынымдар әзірлеуге мүмкіндік береді."
"Қасым-Жомарт Тоқаев медициналық-санитариялық алғашқы көмек көрсету саласын, жалпы денсаулық сақтау жүйесін одан әрі дамытуда жастарға зор сенім артатынын атап өтті."
"Мемлекет басшысы жастармен кездескен сайын спортпен шұғылданудың маңыздылығы туралы айтатынын еске салып, оларды еңбекқор және мақсаттарына адал болуға шақырды."
"Қасым-Жомарт Тоқаев еліміздің геология саласына еңбек сіңірген бір топ қайраткермен – ҚР ҰҒА академигі Серікбек Дәукеевпен, «Меридиан Петролеум» ЖШС директоры Балтабек Қуандықовпен, Қ.И."
"Сәтбаев атындағы Геологиялық ғылымдар институтының директоры Герой Жолтаевпен және «Минералдық ресурстар академиясы» қоғамдық бірлестігінің президенті Болат Үжкеновпен кездесті, деп хабарлайды Ақорданың баспасөз қызметі."
Кездесу барысында Мемлекет басшысы геология саласы жалпы жер қойнауын пайдалану ісін қарқынды дамытудың негізі екенін және ел экономикасының маңызды құрамдас бөлшегі саналатынын атап өтті.
"Президенттің пікірінше,  аталған салаға, әсіресе геологиялық барлау және жер қойнауын кешенді зерттеу бағытына тың серпін беру қажет."
"Сондықтан жуырдағы Жолдауда Үкіметке 2026 жылға қарай геологиялық және геофизикалық  барлау көлемін 2,2 миллион шаршы шақырымға дейін жеткізу міндеті жүктелді."
"Мемлекет басшысының айтуынша, геологиялық барлау саласына шетелдік инвесторларды, сондай-ақ капитал мен заманауи технологияларды тарту мақсатында кешенді шаралар қабылданып жатыр."
Бұл ретте инвестиция үшін геология саласының ашықтығы мен мемлекет мүддесі арасындағы теңгерімді сақтау маңызды.
Сонымен қатар кездесуде геология саласының өзекті мәселелері мен аталған бағытты ынталандыруға қатысты ұсыныстар талқыланды.
Кездесу соңында Қасым-Жомарт Тоқаев отандық геология  саласын дамытуға елеулі үлес қосқаны үшін ардагер ғалымдарға алғыс айтты.
Мемлекет басшысы ХI Азаматтық форум қатысушыларына үндеу жолдады.
Бұл туралы Ақорданың баспасөз қызметі хабарлады.
Қасым-Жомарт Тоқаев жиынға қатысушыларды ХІ Азаматтық форумның ашылуымен құттықтады.
"Президент мемлекет пен үкіметтік емес сектордың тығыз ынтымақтастығы елімізді жан-жақты дамытуға ықпал етіп, Әділетті Қазақстанды құруға жол ашатынына сенім білдірді."
Мемлекет басшысы Қасым-Жомарт Тоқаев Қытай Халық Республикасына ресми сапары аясында Үрімжі қаласына барды.
Мұнда қазақ басшысы Шыңжаң-Ұйғыр автономиялық ауданы Қытай коммунистік партиясының хатшысы Ма Синжуймен кездесу өткізеді деп жоспарланып отыр.
Келіссөзде аймақтық ынтымақтастықтың өзекті мәселелері талқыланады.
"Ірі стратегиялық порттардың, логистикалық орталықтардың және пошта хабтарының серіктестік желісін құру керек."
"Мемлекет басшысы Бейжіңде өткен «Бір белдеу, бір жол» форумында осындай ұсыныс айтты."
Қазақ басшысы тағы қандай мәселеге тоқталды?
Мұны қазір Қорған Қонысбайұлы тікелей эфирде айтуға әзір.
"Қорған, форумда қандай ерекшелік болды?"
Қазақ президенті не айтты?
"Қорған Қонысбайұлы @Korgantore - Қытай халқында «Бай болғың келсе, жол сал» деген тәмсіл бар."
"Содан болар, 2013 жылы елімізге мемлекеттік сапармен келген Қытай Төрағасы Си Цзиньпин «Бір белдеу, бір жол» бастамасын ұсынды."
Онысы қолдау тапты.
Биыл осы жобаға 10 жыл.
Мерейтойлық үшінші форумға Қытай тыңғылықты дайындалған.
Бейжіңге 30 шақты халықаралық ұйымның жетекшілері мен 130 елдің ресми өкілі келді.
Оның 20-дан астамы мемлекет басшылары.
Алқалы жиында қазақ президенті үшінші болып сөз алды.
Қасым-Жомарт Тоқаев баяндамасын қытай тілінде бастады.
Осылайша Мемлекет басшысы залдағы көпшілікті бірден өзіне қаратып алды.
"Мұндай дипломатиялық әдіс қытайлық журналистерді де елең еткізсе керек, тілшілер бірден телефондарының камерасын қосты."
"Қасым-Жомарт Тоқаев «қазіргі геосаяси жағдайда «Бір белдеу, бір жол» бастамасы мегажобаға және ынтымақтастықтың ірі платформасына айналды» деді."
"Соның арқасында Азия, Еуропа және Африканың 150-ден астам елі тарам-тарам теміржол желісі, күре жолдар мен теңіз арқылы байланыс жасап отыр."
Сарапшы 10 жылда Қазақстан бұл жобаның екі игілігін көрді дейді.
Әуелгісі - еліміздің транзиттік әлеуеті артты.
"Мәселен 2013 жылы қазақ пен қытайдың өзара тауар айналымы 17 млрд доллар болса, бүгінде бұл көрсеткіш 31 млрд долларға жеткен."
Мұны бір деңіз.
"Қазбек Майгельдинов, ""Қытайды зерттеушілер қауымдастығы"" ҚҚ төрағасы: - Екіншіден, Қазақстан өзінің траспорттық потенциалын арттыруға, траспорттық потенциал дегеніміз не?"
"Яғни бізде Қытаймен Қорғас арнайы экономикалық аймағы бар, одан кейін Достық-Алашонкау, ЛяньЮнгань, ал мына жағында бізде Каспийдегі Ақтау портынан бөлек Құрық порты ашылып отыр."
"Бұл яғни Қазақстанға тауар, әлемдік, халықаралық деңгейдегі тауар айналымында өзінің үлесін, орнын алуға мүмкіндік берді."
"Енді  еліміз Солтүстік пен Оңтүстікті, Батыс пен Шығысты байланыстыратын халықаралық маңызға ие көлік-логистикалық орталыққа айналуға ұмтылып отыр."
Оған барлық мүмкіндік бар.
Бүгінде Қытайдан Еуропаға баратын транзиттің 85 пайызға жуығы біздің аумақ арқылы өтеді.
Бұл орайда Батыс Еуропа – Батыс Қытай жолы айрықша рөлге ие.
"Бұдан бөлек, «Бір белдеу, бір жол» аясында Ляньюньганда қазақ-қытай логистикалық орталығы, «Қорғас» құрғақ порты, Қытайдан Иранға баратын теміржол дәлізі салынды."
Президент біз мұнымен тоқтап қалмаймыз.
Үш жыл ішінде 1300 шақырым жаңа теміржол жол салатын жоспарымыз бар деді.
Мемлекет басшысының мұндай жоғары деңгейдегі жиындарда Транскаспий дәлізінің әлеуетін айтпай қалған кезі жоқ.
Қазақ басшысы көк айдынның мүмкіндігіне бүгін тағы тоқталды.
"«Бұл бағдар Қытайды, Орталық Азияны және Еуропаны байланыстыратын «Бір белдеу, бір жол» бастамасының құрлықтағы көпіріне айнала алады» деді."
"Бұл өз кезегінде жүк тасымалдау уақытын екі есе қысқартып, көлік шығынын айтарлықтай азайтуға ықпал етпек."
"Қасым-Жомарт Тоқаев, Қазақстан Республикасының президенті: Қазақстан мен Қытай арасында Транскаспий бағытын дамыту жөніндегі үкіметаралық екі келісімге қол қойылды."
Жуық арада бұл келісімдер айтарлықтай нәтиже беретініне сенімдімін.
"Күш-жігерімізді тиімдірек үйлестіру үшін Ірі стратегиялық порттардың, логистикалық орталықтардың және пошта хабтарының серіктестік желісін құруды ұсынамын."
Сонымен қатар кемелер мен контейнерлердің бірлескен өндірісін жолға қоюға мүдделіміз.
"Қазақстан жолаушылар мен жүктерді тұрақты тасымалдау ісін қамтамасыз ете отырып, әлемнің жетекші әуе компаниялары үшін сенімді әуе көпірі және ыңғайлы айлақ болуға дайын."
Президент Қасым-Жомарт Тоқаев ҚХР Мемлекеттік кеңесінің Премьері Ли Цянмен кездесті.
Бұл туралы Ақорданың баспасөз қызметі хабарлады.
Кездесу барысында Қазақстан мен Қытай арасындағы жан-жақты стратегиялық серіктестіктің жай-күйі және оны дамыту перспективасы талқыланды.
Сондай-ақ Қасым-Жомарт Тоқаев пен ҚХР Төрағасы Си Цзиньпиннің бұған дейінгі кездесулерінде қол жеткізілген уағдаластықтарды жүзеге асыруға баса назар аударылды.
Қазақстан Президенті Қытайдың қарқынды әлеуметтік-экономикалық дамуын ерекше ықыласпен бақылап отырғанын атап өтті.
Мемлекет басшысы бүгін ҚХР Төрағасы Си Цзиньпинмен өте табысты келіссөз жүргізгенін атап өтті.
Көпжақты қазақ-қытай қатынасын одан әрі нығайту үшін нақты уағдаластықтарға қол жеткізілді.
Ли Цян екіжақты байланыстарды одан әрі нығайту тұрғысынан Қасым-Жомарт Тоқаевтың ҚХР-ға жасаған сапарының маңыздылығына тоқталды.
"Кездесу барысында ауыл шаруашылығы, инвестиция, көлік және транзит, энергетика, мұнай-газ химиясы, геологиялық барлау, автокөлік құрастыру, жоғары технология, цифрландыру салаларындағы өзара ықпалдастықты нығайту мәселелері қарастырылды."
Сонымен қатар Қасым-Жомарт Тоқаев пен Ли Цян трансшекаралық өзендерді бірлесіп пайдалану жөніндегі ынтымақтастықты жалғастыруға өзара бейілді екенін растады.
Қытай Қазақстанның егемендігі мен аумақтық тұтастығын қолдайды.
Қасым-Жомарт Тоқаевпен келіссөз жүргізген Си Цзиньпин осылай деді.
Екі ел басшылары Бейжіңде арадағы ынтымақтастықты талқылады.
Қытай мен Қазақстанның байланысы қалай өрбімек?
"Қорған Қонысбайұлы, тілші: - Әлем назары осы күндері Қытайда."
Елдің астанасында тәртіп күшейген.
Ресми Бейжің 100-ден аса елдің ресми өкілін қабылдап жатыр.
Қазақ Президенті кеше кешкісін келді.
"Ертең «Бір белдеу, бір жол» форумы өтеді."
Осы алқалы жиын алдында Төраға Си Цзиньпин әріптесі Қасым-Жомарт Тоқаевпен жеке кездесіп алды.
Бейжіңдегі Халық жиналысы үйінде құрмет қарауылы сап түзеді.
Бұл – Қасым-Жомарт Тоқаевтың шығыстағы көршімізге биылдыққа жасаған екінші сапары.
Президент мамыр айында Сиань қаласында болған еді.
Енді Бейжіңде.
Хош.
Бұл жолғы сапардың жөні бөлек.
"Қазақ басшысы ертең Қытай астанасында өтетін «Бір белдеу, бір жол» ынтымақтастығының III форумына қатысады."
Төраға Си бұл жобаны 2013 жылы Астана қаласында ұсынған.
"Яғни, биыл – «Бір белдеу, бір жолдың» 10 жылдығы."
"Қасым-Жомарт Тоқаев, Қазақстан Республикасының Президенті: - Қазақстан сіздің осы жаһандық бастамаңызға алғашқы күннен бастап қолдау білдірді және оны ілгерілетуге белсенді атсалысып келеді."
Осыдан тура 10 жыл бұрын Астанада сөйлеген сөзіңізде сіздің осы бастама туралы айтқаныңыз есімізде.
"Орайлы сәтті пайдалана отырып, сізді осы мегажобаны жүзеге асыру барысында керемет нәтижеге қол жеткізуіңізбен құттықтаймын және айтулы шараның табысты өтуіне тілектестік білдіремін."
Сондай-ақ сізді Қытай Халық Республикасының құрылғанына 74 жыл толуымен және Ханчжоуда өткен XIX жазғы Азия ойындарындағы Қытай командасының зор жетістігімен құттықтаймын.
Біз Қытайдың қарқынды дамуын ерекше ықыласпен бақылап отырмыз.
Қытай – құдай қосқан көршіміз.
Екі елдің байланысы мәңгілік стратегиялық серіктес деген мәртебеге ие.
Әлемнің екінші экономикасы саналатын бұл Қытай елі мен қазақтың барлық сала бойынша қатынасы қарқынды.
"Қасым-Жомарт Тоқаев, Қазақстан Республикасының Президенті: - Біз барлық бағыт бойынша тиімді мемлекетаралық ықпалдастықты жолға қойдық."
Сіздің былтыр қыркүйек айында Қазақстанға жасаған мемлекеттік сапарыңыз өзара байланыстардың барынша нығаюына тың серпін берді.
Сапар аясында елдеріміз арасындағы ынтымақтастықтың жаңа «алтын 30 жылдығы» басталды.
Мемлекеттеріміз арасындағы сауда-саттық табысты дамып келеді.
Айтарлықтай өсім бар.
Инвестицияның жалпы көлемі 21 миллиард доллар болатын 52 бірлескен жоба жүзеге асырылып жатыр.
2024 жыл Қытайда Қазақстан туризмі жылы болып жарияланды.
Бұл осы сала үшін мол мүмкіндіктерге жол ашады.
Өзара мәдени-гуманитарлық байланыстар үшін қолайлы жағдай жасалып жатыр.
"Мемлекетаралық қарым-қатынастарды мүлдем жаңа деңгейге шығару үшін Қазақстанның да, Қытайдың да орасан зор әлеуеті бар деп санаймын."
"Си Цзиньпин, Қытай Халық Республикасының төрағасы: - Жоғары деңгейдегі «Бір белдеу, бір жол» халықаралық ынтымақтастығының III форумына қош келдіңіз."
"Орнықты әрі қарқынды қазақ-қытай қатынастары екі ел арасындағы өзара сенімді нығайтып, бейбітшілік пен тұрақтылықты қолдау ісінде батыл әрекет етуге септігін тигізеді."
"Халықаралық жағдайдың қалай құбылатынына қарамастан, Қытай мен Қазақстан өздерінің бастапқы ұстанымдарынан айнымай, бір-біріне жәрдемдеседі."
Елдеріміз арасында достық қатынастар орнаған жылдар ішінде біз мәңгілік әрі жан-жақты стратегиялық серіктестік қалыптастыра алдық.
Елімізге келгенде Си Цзиньпин Қытай Қазақстанның егемендігі мен аумақтық тұтастығын қолдайтынын атап өткен.
Осы сөзі бүгін тағы қайталады.
Әрі Қасым-Жомарт Тоқаевтың бастамасымен жүзеге асырылып жатқан ауқымды реформаларды толықтай қолдаймын деді.
Жә.
"Бүгінгі келіссөз барысында тараптар сауда-экономика, мұнай-газ, мұнай химиясы, энергетика, қаржы, көлік-транзит, атом өнеркәсібі, машина жасау, туризм, электронды коммерция және жоғары технология салаларындағы байланысты дамыту жайын талқылап, мемлекетаралық бес құжатқа қол қойды."
Бұл келісімдердің сәтті жүзеге асуы үшін екі ел басшылары жиі жолығып тұрмақ.
Кездесу барысында Қасым-Жомарт Тоқаев төраға Си Цзиньпинді келесі жылы елімізге мемлекеттік сапармен келуге шақырды.
"Қытай елінің басшысы Қазақстан Президентін Бейжіңдегі Халық жиналысы үйінде қарсы алды, деп хабарлайды Ақорданың баспасөз қызметі."
Мәртебелі мейманның келуіне орай Құрмет қарауылы сап түзеп тұрды.
Содан кейін мемлекеттер басшылары өз делегацияларымен бірге Үлкен шығыс залында келіссөз жүргізді.
"Қасым-Жомарт Тоқаев Си Цзиньпиннің «Бір белдеу, бір жол» халықаралық ынтымақтастығының III форумына қатысуға шақыруын зор ықыласпен қабыл алып, Қытайға тағы да сапармен келгенін атап өтті."
Президент Қасым-Жомарт Тоқаев ресми сапармен Қытайға барды.
Мемлекет басшысын көрші елдің Өнеркәсіп және ақпарат министрі Цзинь Чжуанлун және басқа да лауазымды тұлғалар салтанатпен қарсы алды.
Сапар екі күнге жоспарланған.
Әлем назары осы күндері Қытайда.
Елдің астанасында тәртіп күшейген.
Орталығында тек делегация жүре алады.
Ресми Бейжің жүзден аса елдің басшысын қабылдап жатыр.
Алғашқылардың бірі болып көрші мемлекеттің астанасына қазақ президенті келді.
Мемлекет басшысы Қытай Төрағасы Си Цзиньпинмен кездеседі.
Сосын Мемлекеттік кеңестің Премьері Ли Цянмен және бүкілқытайлық  халық өкілдері жиналысы тұрақты комитетінің төрағасы Чжао Лэцзимен келіссөз жүргізбек.
Одан соң қытайлық ірі компаниялардың басшыларымен кездесу өткізеді.
"Бұдан бөлек, қазақ президенті Қытай астанасында өтетін ""Бір белдеу, бір жол"" бастамасының үшінші форумына қатысады."
Енді осы жоба хақында.
"""Белдеу-жол"" бастамасын Төраға Си 2013 жылы Астана қаласында жариялаған еді."
Яғни мегажобаның түптамыры бізде жатыр.
Биыл 10 жылдығы.
10 жылда сәтті жүзеге асты.
"Сөйтіп, әлемдегі ең ірі халықаралық ынтымақтастық платформасына айналды."
"Қытай тарапы жиһандағы 150 ден аса елмен және 32 халықаралық ұйыммен «Бір белдеу, бір жол» құрылысын бірлесіп құру құжатына қол қойған."
Бұл әлем елдерінің үштен екі бөлігі немесе жаһан халқының 63 пайызы.
"Дүниежүзілік банктің есебіне сәйкес, 2030 жылға қарай «Бір белдеу, бір жол»,,, әлем бойынша 40 миллион адамға кедейліктен шығуға көмектеседі және жол бойында орналасқан елдерде 420 000 мың жұмыс орнын қамтамасыз етпек."
"«Бір белдеу, бір жол» бастамасының белді де беделді мүшесі - Қазақстан."
Географиялық тұрғыда өте ыңғайлы орналасқан  біздің елде Қытаймен ортақ жобалар жүзеге асты.
Соның бірі Батыс Еуропа - Батыс Қытай көлік жолы.
Хош.
"""Бір белдеу, бір жол"" жобасы негізінен теңіз және құрлық жолынан тұрады."
"Осы орайда сарапшы, Қытай кейінгі кезде құрлық жолына басымдық беріп жатқанын айтады."
"Қазбек Майгельдинов, ""Қытайды зерттеушілер қауымдастығы"" ҚҚ төрағасы: - Өйткені құрлық арқылы теңізге қарағанда мына Еуропа елдеріне тауар шығаруға өте жаңағы ыңғайлы болып отыр."
Бұл тұрғыда алғтұрғыда алған кезде Қазақстан Қытай үшін бірінші басымдықта.
"Неге десеңіз, Қазақстан арқылы Батыс Еуропа-Батыс Қытай жобасы жүзеге асып, мына көлік жолы, одан кейін мұнай құбыры, басқа да жұмыстар 10 жылда аяқталып отыр."
"Енді мұның аясында транспорттық каридорларды кеңейту, яғни құрлық арқылы барлық мемлекеттерді біріктіру мақсаты болып отыр."
Қорған Қонысбайұлы @KORGANTORE: - Осы мақсатпен Бейжіңде жүзден аса елдің басшысы бас қоспақ.
Әлемдік сауда жолдары өзгеріп жатқанда пысықтайтын мәселе аз емес.
Ендеше мерейтойлық форумнан күтетін нәтиже көп.
"Қорған Қонысбайұлы, Марат Диханбаев, Дулат Ентебеков"
Мемлекет басшысы ресми сапармен Қытай Халық Республикасына барды.
Құрмет қарауылы сап түзеген Бейжің әуежайында Президентті Қытайдың Өнеркәсіп және ақпарат министрі Цзинь Чжуанлун және басқа да лауазымды тұлғалар салтанатпен қарсы алды.
"Мұнда Қасым-Жомарт Тоқаев бірқатар келіссөз жүргізіп, ""Бір белдеу, бір жол"" бастамасының III форумына қатысады."
Мұнан бөлек Бейжің Тіл және мәдениет университетінің аумағында орнатылған Әбу Насыр Әл-Фараби бюстін салтанатты түрде ашады.
Сапар аясында Қытайдың ірі компанияларының басшыларымен кездесу де жоспарланған.
Мемлекет басшысы ақын Несіпбек Айтұлының отбасы мен жақын туыстарына көңіл айту жеделхатын жолдады.
Бұл туралы Ақорданың баспасөз қызметі хабарлады.
"Қасым-Жомарт Тоқаев көрнекті ақын, Мемлекеттік сыйлықтың лауреаты, Қазақстанның еңбек сіңірген қайраткері Несіпбек Айтұлының дүниеден өтуіне байланыстыотбасы мен жақын туыстарына көңіл айтты."
17-18 қазан күндері Қазақстан Президенті Қытай Халық Республикасына ресми сапармен барады.
Бұл туралы Ақорданың баспасөз қызметі хабарлады.
"Бейжіңде Қасым-Жомарт Тоқаев ҚХР ТөрағасыСи Цзиньпинмен, ҚХР Мемлекеттік кеңесінің ПремьеріЛи Цянменжәне Бүкілқытайлық халық өкілдері жиналысы Тұрақты комитетінің төрағасыЧжао Лэцзименкеліссөз жүргізеді, сондай-ақ жоғары деңгейдегі «Бір белдеу, бір жол» бастамасының III форумына қатысады."
Сонымен қатар сапар аясында Қытайдың ірі компаниялары басшыларымен бірқатар кездесу өткізу жоспарланып отыр.
Қасым-Жомарт Тоқаев өзінің твиттердегі парақшасында кәсіби боксшы Жәнібек Әлімханұлын жеңісімен құттықтады.
"Спортшы WBO және IBF тұжырымдарынан әлем чемпионы атағы үшін германиялық Винченцо Гуальтьеримен жекпе-жекке шығып, айқын басымдықпен жеңіске жетті."
Президент осылайша Жәнібектің қазақ бокс мектебінің жоғары деңгейі мен мықтылығын әлемге паш еткенін атап өтті.
Әрі бұл жеңістің бокспен айналысатын жастарды биік белестерді бағындыруға ынталандыратынына сенім білдірді.
Мемлекет басшысы Жәнібек Әлімханұлына зор денсаулық пен бақ-береке тіледі.
"""Жәнібек қазақ бокс мектебінің жоғары деңгейі мен мықтылығын әлемге тағы да паш етті."
Бұл жеңіс бокспен айналысатын жастарды биік белестерді бағындыруға ынталандырады.
"Сізге зор денсаулық, бақ-береке тілеймін."
"Жеңістен жеңіске жете беріңіз!"""
деп жазды Мемлекет басшысы Twitter парақшасында.
Отандасымыз кәсіби бокстағы он бесінші жекпе-жегін кезекті жеңіспен аяқтап отыр.
Ол Розенбергте Винченцо Гуальтьери Алиді нокаутқа жіберді.
Жәнібек алғашқы сәттен қарсыласына дес бермеді.
Кездесу алтыншы раундта аяқталды.
Бұл неміс спортшысы үшін кәсіби мансаптағы алғашқы жеңіліс.
ТМД шеңберінде қылмыстық жолмен келген табысты заңдастыру жөніндегі халықаралық орталық құрылады.
Бүгін Бішкекте өткен саммитте президенттер осындай келісімге келді.
ТМД елдерінің басшылары бас қосқан жиында Қасым-Жомарт Тоқаев «аймағымызды ірі көлік-логистикалық хабқа айналдырамыз» деді.
"Ал Ресей президенті бірлестіктің беделін одан әрі арттырып, ынтымақтастықты дамытуға мүдделі екенін жеткізді."
Төңіректегі саясаттың қазіргі ауаны қалай?
ТМД-ның қауқары қандай?
"Кеше плюс 26, бүгін 16."
Бішкекке жеті президентпен қоса бүгін күз де келіп жетті.
"Ала Арча резиденциясына мемлекет басшылары рет-ретімен келе бастағанда ақ жауын басталған, қонақжайлығы қазақтан кем түспейтін қырғыз тарабы, қолшатырларды дайындап, қонағын жауын астында қалдырмауға тырысты."
"ТМД биыл Қырғызстан төрағалық етті, сондықтан саммит иесі Садыр Жапаров қонақтардың алдын кеше күтіп алған."
"Кеше Ресей президенті Владимир Путин Қырғызстанға ресми сапармен келді, бұл оның биылғы жылдағы алғашқы шетелдік сапары болатын."
"Есесіне, биылғы жиын Армениясыз өтті."
Елдің премьер-министрі Никол Пашинянның саммитке қатыспайтыны туралы екі күн бұрын хабарланған.
ТМД туралы түрлі пікір көп бірі интеграциялық құрылым ретінде болашағы жоқ десе де біріктіріп тұрған факторларды ешкім жоққа шығара алмайды.
"Елдар Абакиров, экономист: «Біріктіріп тұрған екі фактор бар бұл жетпіс жылдық тарих, оның ішінде орыс тілінің болуы, бір билікте жасаған тарих."
"Екіншісі нәрсе ол әлбетте 92-нші жылы қол қойылған еркін сауда келісімі, то есть договор о свободной торговли, сол Орта Азия, басқа СНГ өлкелерінде бұл сауда көп әсер етеді."
Қырғызстан жөнінде айтып кетсек бүгінгі күнде орыс федерациясында миллионға жақын біздің қырғыз мигранттары бар.
"Неменеге ол жерге кетіп жатады, өйткені тілді біледі, менталитеті ұқсас, бару жеңіл, виза керегі жоқ, керек болса Қырғызстанның ішкі паспортымен істей береді."
"10-11 класты бітіре салысымен барып сол жерде таксист болуы, жүк тасушы болуы."
100 мыңнан астам қырғыз Қазақстанда істейді».
"Игорь Шестаков, ""Ой ордо"" сараптамалық бастамалар орталығының директоры, саясаттанушы: - Менің ойымша, оның өміршеңдігінің бірнеше тұсы бар."
"Соның бірі, еркін сауда аймағы."
"Осының арқасында мысалы Өзбекстан Еуразиялық экономикалық одақтың мүшесі болмаса да Ресеймен, өзге де мемлекеттермен саудасын кедергісіз жүргізіп келеді."
"Тағы бір тұсы, ТМД елдері өзара визасыз режимде."
Бұл да осы ұйым арасындағы маңызды аспект».
"Дегенмен, достастық бар."
Енді соның экономикалық игілігін көрсе керек.
"Биылғы жеті айда Қазақстан ТМД мемлекеттерімен 20,6 миллиард долларға сауда жасаған, бұл былтырғыдан көп."
"Оны одан әрі көбейте түсу үшін, сауда кедергілерін жойып, көлік дәліздерін дамыту керек."
"Қасым-Жомарт Тоқаев, Қазақстан Республикасының президенті: «Біз өзіміздің бірегей географиялық артықшылығымызды пайдаланып, жаһандық нарықтарды ұштастыруымыз керек."
"Осылайша, аймағымызды ірі көлік-логистикалық хабқа айналдырамыз."
"Әлемде жаңа экономикалық география қалыптасып, сауда ағындары ұлғая түскен қазіргі жағдайда бұл бағыт стратегиялық маңызға ие болады."
Бүгінде Еуропа мен Азия арасындағы құрлықтық-транзиттік тасымалдың 80 пайызы Қазақстан арқылы өтеді.
"Біз Транскаспий көлік бағытын, «Солтүстік – Оңтүстік» дәлізін одан әрі дамытуға, сондай-ақ «Қазақстан – Түрікменстан – Иран» теміржолының мүмкіндіктерін толыққанды пайдалануға айрықша мән береміз."
"Қазақстан «Достық – Мойынты», «Бақты – Аягөз», «Дарбаза – Мақтаарал» теміржол жобаларын тезірек іске асыруды көздейді»."
"Президенттер ТМД туралы жабық есік форматында ұзақ талқылады, кеңейтілген кездесу бір сағат кешігіп басталды."
"Соған қарағанда посткеңестік интеграцияның әлеуеті әлі де жетерлік, және оны күшейте түсуге мүдделі тарап та бар."
"Владимир Путин, Ресей Федерациясының президенті: «Ресей интеграциялық бірлестік ретінде ТМД беделін одан әрі нығайтуға және өзара түсіністік, сенім, теңдік және тату көршілік қағидаттары негізінде Достастық аясында жан-жақты ынтымақтастықты дамыту үшін белсенді жұмыс істеуге әзір»."
Былай қарасаң ТМД 66 салалық құрылым жұмыс істейтін үлкен құрылым.
"Жұмылса, жұмысын жүйелесе экология мәселелерін оңай әрі тез шешіп алады."
"Қасым-Жомарт Тоқаев, Қазақстан Республикасының президенті: «ТМД-ға мүше бірқатар мемлекеттің аумағында қазіргі экологиялық ахуал нашарлап, шөлге айналу және су қорының сарқылу жағдайында бұл проблеманы елеусіз қалдыруға болмайды."
БҰҰ бағалауына сәйкес 2050 жылға қарай климаттағы өзгеріс салдарынан бес миллиардтан астам адам су тапшылығына ұшырауы мүмкін.
Қазірдің өзінде Орталық Азия елдері Жер шарындағы орташа температураның көтерілуіне байланысты күрделі проблемаларға тап болып отыр».
Президенттер бүгін бірқатар құжатқа қол қойды.
Соның бірі ТМД шеңберінде қылмыстық жолмен келген табысты заңдастыру жөніндегі халықаралық орталық құру келісімі.
Сыртқа заңсыз кеткен активтерді елге қайтарып жатқан Қазақстан үшін бұл құжаттың көмегі көп болмақ.
Сондай-ақ бүгінгі саммитте «Бейбітшілікті нығайтуға қосқан үлесі үшін» медалін тағайындау туралы шешім қабылдады.
Ал бүгін Тәуелсіз Мемлекеттер Достастығы Құрмет белгісі Өзбекстан Республикасының Президенті Шавкат Мирзиёевке табысталды.
"Гүлжан Марқабаева, тілші: - Жабық есік форматындағы ұзақ келіссөздер, өзара келісім, сый мен құрмет."
Бішкек саммиті осымен аяқталды.
"Ресми Бішкек бүгін ұйымның төрағалығын Ресейге табыстап, Достастыққа мүше мемлекет басшылары келер жылы күзде Мәскеуде тағы бір мәмілеге келерміз деп тарқасты."
Президент Қасым-Жомарт Тоқаев ТМД-ға мүше елдердің мемлекеттер басшылары кеңесінің отырысына қатысу үшін Қырғызстан Республикасына жұмыс сапарымен барды.
Бұл туралы Ақорданың баспасөз қызметі хабарлады.Мемлекет басшысын Бішкек халықаралық әуежайынан Қырғызстан Министрлер кабинетінің төрағасы – Қырғызстан Президенті Әкімшілігінің басшысы Ақылбек Жапаров қарсы алды.
Мемлекет басшысына Алматы қаласының биылғы 9 айдағы әлеуметтік-экономикалық дамуының алдын ала қорытындысы туралы баяндалды.
Бұл туралы Ақорданың баспасөз қызметі хабарлады.
"Президентке қала экономикасының қарқынды өсіп келе жатқаны, қысқа мерзімді экономикалық индикатор жыл басынан бері 13,5 пайызға көтерілгені жөнінде мәлімет берілді."
Өңдеу өнеркәсібінің даму қарқыны (+21%)  бойынша Алматы елімізде тұрақты түрде бірінші орында келеді.
Мегаполис экономикасына 1 триллион теңгеден астам инвестиция тартылды.
"Бұл ретте жеке инвестициялардың өсімі 7,3 пайызды құрады."
"Белсенді жұмыс істеп тұрған шағын және орта бизнес субъектілерінің саны 341 мыңға дейін жетіп, 25,8 пайызға артты."
"Республикалық бюджеттің түсімі 38,4 пайызға өсіп, 3,91 триллион теңгеге дейін жетті."
"Жергілікті бюджеттің түсіміне қатысты жоспар 28,7  пайызға  (243 млрд теңге) асыра орындалды."
"Жыл басынан бері 58,7 мың жұмыс орны ашылды, оның 77 пайызы тұрақты жұмыс орны."
"2023 жылдың қорытындысы бойынша экономика өсімінің қарқыны 6,5 пайызға дейін жетеді деген болжам бар."
Қасым-Жомарт Тоқаевқа биылғы 18 тамызда Алматы қаласын дамыту мәселелері жөніндегі кеңесте берілген тапсырмаларының орындалу барысы туралы баяндалды.
Сейсмикалық қауіпсіздікті қамтамасыз ету үшін жер сілкінісі туралы алдын ала хабарлайтын 28 сейсмостанция орнату жұмыстары толығымен аяқталды.
Төтенше жағдай кезінде адамдар жиналатын 545 қауіпсіз орын анықталды.
Медициналық қызмет көрсету сапасын арттыру үшін Алғашқы медициналық-санитарлық көмектің бірыңғай стандарты әзірленді.
"Жыл басынан бері өлім-жітім көрсеткіші 11 пайызға, ана өлімі 32,4 пайызға, бала өлімі 35,5 пайызға төмендеді."
"Білім беру саласында 4,9 мың оқушыға арналған 10 мектеп және 4 қосымша оқу корпусы салынды."
Мемлекет басшысының тапсырмасы бойынша қаланы көгалдандыруға және қоғамдық кеңістікті дамытуға ерекше назар аударылады.
"Жыл соңына дейін қаладағы жасыл-желек көлемі жан басына шаққанда 12,3 шаршы метрге дейін ұлғаяды."
"Алматы қаласының әкімі жыл басынан бері жасыл-желекті автоматтандырылған суару жүйесімен қамту көрсеткіші 3,4 есе өскенін мәлімдеді."
Биылғы 9 айда 405 гектар аумақта жұмыс жүргізілді.
Жыл соңына дейін бұл көрсеткіш 587 гектарға дейін жеткізіледі.
Сонымен қатар Президентке Алматыдағы орталықсыздандыру ісінің аралық нәтижелері таныстырылды.
"Мемлекет басшысы қолдаған бастама аясында аудан әкімдіктеріне олардың бюджеттерін 3,1 есеге, яғни 184,3 миллиард теңгеге дейін ұлғайта отырып, 15 функция берілді."
Бүгінде 196 мың шаршы метр жолға ағымдағы жөндеу жұмыстары жүргізілді.
100 шақырымнан астам сумен жабдықтау және су тарту желілері және т.б.
салынды.
"Кездесу соңында Қасым-Жомарт Тоқаев тұрғындарды сапалы сумен, су бұру желілерімен қамтамасыз ету, инвестиция тарту жөніндегі шараларды күшейту, сондай-ақ Алматы агломерациясымен көлік байланысын жақсарту жөніндегі жобаларды одан әрі іске асыруға ерекше назар аударуды тапсырды."
Мемлекет басшысы Қасым-Жомарт Тоқаев Presight (G42) компаниясының басқарма төрағасы Томас Прамотедхамды қабылдады.
Бұл туралы Ақорданың баспасөз қызметі хабарлады.
Президентке Presight (G42) компаниясы қазіргі уақытта «Самұрық-Қазына» акционерлік қоғамымен бірлескен кәсіпорын құру жөнінде белсенді келіссөз жүргізіп жатқаны туралы мәлімет берілді.
"Аталған жоба аясында Қорға қарасты еншілес компаниялар мен өндіріс кәсіпорындары жұмысының тиімділігін арттыру үшін цифрлық шешімдерді енгізу, елімізде жасанды интеллектіні дамытуға қажетті есептеуіш қуатының хабын құру және осы сала мамандарының біліктілігін арттыру көзделген."
Сонымен қатар кездесуде жасанды интеллект саласындағы ынтымақтастық перспективасы қарастырылды.
Мемлекет басшысы G42 холдингінің еншілес AI Brain компаниясын Назарбаев Университеті жанындағы Жасанды интеллект институтымен серіктесе жұмыс істеуге шақырды.
Мемлекет басшысы SpaceX компаниясының Starlink мәселелері жөніндегі вице-президенті Лорен Дрейермен кездесті.
Бұл туралы Ақорданың баспасөз қызметі хабарлады.
Қасым-Жомарт Тоқаев Лорен Дрейермен кездесуде SpaceX ғарыш телекоммуникациясы саласындағы әлемдік көшбасшы компаниялардың бірі екенін атап өтті.
"Президенттің айтуынша, SpaceX компаниясының әзірлемелері жоғары технологиялардың дамуын ынталандыру үшін сұранысқа ие стратегиялық құралға айналды."
Қазақстан SpaceX корпорациясын өзара тиімді ынтымақтастық орнату үшін сенімді серіктес ретінде қарастырады.
"Өз кезегінде Лорен Дрейер StarLink компаниясының Қазақстандағы қызметін кеңейту жөніндегі жоспары, атап айтқанда, еліміздің шалғай ауылдарын спутниктік интернетпен қамтамасыз ету жобасы туралы айтты."
Мемлекет басшысы Қасым-Жомарт Тоқаев TikTok компаниясының бас директоры Шоу Чумен кездесті.
Бұл туралы Ақорданың баспасөз қызметі хабарлады.
Президент елімізде TikTok платформасының танымалдылығы артып келе жатқанын атап өтті.
Қазір оған 10 миллионнан астам қазақстандық тіркелген.
Бейнеконтент жасауға және қарауға арналған әлемге танымал сервис алғашқылардың бірі болып қосымша интерфейсін қазақ тіліне аударды.
Сондай-ақ кибербуллингтің алдын алу мәселелері бойынша уәкілін тағайындады.
"Өз кезегінде Шоу Чу Astana Hub халықаралық технопаркімен бірлесіп, TikTok StartUp Academy жобасын – қазақстандық стартаптарға арналған эксклюзивті білім беру бағдарламасын жүзеге асырып жатқаны туралы баяндады."
"Бұдан бөлек, серіктестік аясында TikTok Startup Valley байқауы өткізілді."
Нәтижесінде 200-ден астам стартап өз өнімдерін TikTok арқылы жарнамалау әдістерін үйрету курсынан өтті.
"Кездесу барысында креативті индустрия саласындағы ынтымақтастық, жасанды интеллект бойынша зерттеу жүргізу, электронды сауданы дамыту, сондай-ақ TikTok платформасы арқылы Қазақстанның мәдениеті мен туристік мүмкіндіктерін жаһандық деңгейде насихаттау мәселелері қарастырылды."
Мемлекет басшысы Draper Fisher Jurvetson компаниясының тең құрылтайшысы және Дрейпер Университетінің негізін қалаушы Тим Дрейпермен кездесті.
Бұл туралы Ақорданың баспасөз қызметі хабарлады.
Президент Digital Bridge халықаралық форумына белсенді қатысқаны және мазмұнды баяндама жасағаны үшін Тим Дрейперге алғыс айтты.
Мемлекет басшысы танымал Meet the Drapers реалити-шоуының бір эпизодын Қазақстанда түсіру туралы бастаманы құптады.
"Кездесу барысында венчурлық капитал мен стартаптар индустриясын дамыту мәселелері, сондай-ақ алдағы жоспарлар мен ынтымақтастықтың перспективті бағыттары талқыланды."
Тим Дрейпер өз компаниясының венчурлық капиталды дамытуда бай тәжірибесі бар екенін атап өтті.
"Сондай-ақ Draper Fisher Jurvetson компаниясы Орталық Азия өңіріне, атап айтқанда, Қазақстан нарығына зор қызығушылық танытып отырғанын жеткізді."
"Қасым-Жомарт Тоқаев венчурлық капитал нарығын құру үшін Қазақстанда берік институционалдық, құқықтық және қаржылық негіз қаланып жатқанына назар аударды."
Еліміз Draper Fisher Jurvetson секілді халықаралық венчурлық қорлардың Қазақстан нарығына келуіне кең жол ашады.
Қасым-Жомарт Тоқаев Digital Bridge халықаралық технологиялық форумы аясында ұйымдастырылған көрмеге барды.
Бұл туралы Ақорданың баспасөз қызметі хабарлады.
"Мемлекет басшысы дәстүрлі Digital Bridge халықаралық технологиялық форумы аясында ұйымдастырылған роботты техника, Social Tech, Creative Economy, AI, FinTech, Industry 4.0, GovTech тақырыптық көрме аймақтарын, сондай-ақ Kaspikz, Қаржы нарығын реттеу және дамыту агенттігі, Astana Hub, Freedom Bank, MyCar және тағы да басқа ұйымдардың көрме стендтерін аралап көрді."
"Роботты техника аймағында Мемлекет басшысы көптеген жарыстарда жеңімпаз атанған роботты техникадан Қазақстан құрамасының мүшелерімен әңгімелесті және Ustem Foundation, Alem School, MakerSpace жобаларымен танысты."
"Цифрлық даму, инновация және аэроғарыш өнеркәсібі министрі Бағдат Мусин Президентке жекелеген екінші деңгейлі банктер мен компаниялар өздерінің платформалары арқылы азаматтардың мемлекеттік қызметтерге қол жеткізуіне мүмкіндік жасап отырғанын баяндады."
"Мемлекет басшысына денсаулық сақтау саласын цифрландыру жұмыстары, соның ішінде Денсаулық сақтау министрлігінің «QR арқылы дәрігердің қабылдауына жазылуды растау» (eGov mobile қосымшасындағы еДенсаулық) жобасы таныстырылды."
"Сонымен қатар Президентке Astana Hub жобалары, Google for Startups, Draper University, Tech Orda, Silkroad innovation hub, өңірлік IT Hub бағдарламаларының жүзеге асырылу барысы жөнінде мәлімет берілді."
"«Ұлттық ақпараттық технологиялар» АҚ жасанды интеллект негізінде кеңес беріп, мемлекеттік қызмет түрлерін көрсететін «AiGov» чат-боты жобасын көрсетті."
"Мұнан соң Қасым-Жомарт Тоқаевқа «QazaqGaz» ұлттық компаниясының цифрлық шешімдері және «ҚазМұнайГаз» АҚ-ның көлік қауіпсіздігін қамтамасыз етуге, сондай-ақ көлік пен арнайы техника жұмысына ашық мониторинг жүргізуге арналған «Сапарларды басқару» жобасы туралы айтылды."
Мемлекет басшысы көрмеге қатысушыларға өздерінің цифрлық жобаларын табысты жүзеге асыруына тілектестік білдірді.
"Президент еліміздегі цифрландыру үрдісі тек бір саланы ғана жетілдіруге емес, сонымен қатар жалпы экономикамыз бен қоғам өмірінде елеулі өзгерістер жасауға бағытталғанын атап өтті."
ФОТО: Ақорда
Мемлекет басшысы Қасым-Жомарт Тоқаев Астанада өтіп жатқан Digital Bridge форумында жасаған баяндамасында осылай деді.
Қазір жасанды интеллект өте қарқынды дамып жатыр.
Соның арқасында инклюзивті және тұрақты дамуға арналған тың мүмкіндіктер пайда болуда.
"Оның сөзіне қарағанда, жасанды интеллект технологиясы адамзатқа қауіп-қатер төндіруі мүмкін."
Сондай-ақ Мемлекет басшысы Білім мен жаңа технологияны негізге алатын экономика құра бастағанымызды атап өтті.
Мемлекет басшысы Астанада өтіп жатқан Digital Bridge форумында жасаған баяндамасында жасанды интелектіні дамыту бойынша ойларын айтты.
"Оның ойынша, жасанды интеллектіні қолданысқа енгізу адамдарға арналған жұмыс орындарының жаппай жойылуына алып келмейді."
Ол жасанды интелекті дамыту үшін университеттерде пәндерді оқытудың мазмұны мен әдісін айтарлықтай жаңарту қажет екенін айтты.
Мемлекет басшысының Қасым-Жомарт Тоқаев Digital Bridge форумында жасаған баяндамасында жасанды интеллектіні дамыту үшін барлық жағдайды жасау қажет екенін айтты.
Ол мемлекеттік қызмет көрсету кезінде жасанды интеллект мүмкіндіктерін кеңінен пайдаланудың да маңызы зор екенін атап өтті.
Президент жасанды интеллектіні нормативтік тұрғыда реттеу қажеттігін алға тартты.
Сонымен қатар Мемлекет басшысы Цифрлық инфрақұрылымды жүйелі түрде дамыту маңызды екенін айтты.
Мемлекет басшысының Digital Bridge форумына қатысып жатыр.
Бұл туралы Ақорданың баспасөз қызметі хабарлады.
Ол бүгінгі шараның тақырыбы – өте өзекті екенін атап өтті.
"Қасым-Жомарт Тоқаевтың төрағалығымен Қазақстан Республикасы Қауіпсіздік Кеңесінің отырысы өтті, деп хабарлайды Ақорданың баспасөз қызметі."
Жиында азық-түлік қауіпсіздігін қамтамасыз ету жөніндегі проблемалар қарастырылды.
Отырыс барысында елдің азық-түлік тәуелсіздігін нығайтуға қатысты бірқатар мәселе талқыланды.
Жиынның күн тәртібіне сәйкес Премьер-Министрдің орынбасары Серік Жұманғарин сөз сөйледі.
Сондай-ақ қабылданған және жоспарланған шаралар туралы бірқатар уәкілетті мемлекеттік орган басшылары есеп берді.
Талқылау нәтижесі бойынша Мемлекет басшысы халықты қолжетімді әрі сапалы азық-түлікпен қамтамасыз ету мәселесін негізгі басымдық ретінде атап өтті.
"Азық-түлік тауарларын өндіру мен сатудың барлық сатысында баға белгілеудің ашық болуы, өнімсіз делдалдармен күрес жүргізудің маңызды екеніне назар аударылды."
"Демографиялық үрдістерді ескере отырып, азық-түліктің физикалық тұрғыда қолжетімділігінің перспективалары еңбек өнімділігінің өсуіне, ауыл шаруашылығы мен отандық аграрлық ғылымның жаңғыруына тікелей байланысты екені атап өтілді."
Жерді тозудан қорғау шараларын жандандыру өзекті мәселе болып отыр.
Сондай-ақ ауыл шаруашылығы техникасы паркін жаңарту процесін жүйелі түрде ұйымдастыру және жергілікті жағдайға бейімделген меншікті тұқым қорын құру үшін жаңа тәсілдер қажет.
"Бұдан бөлек, ауыл шаруашылығы саласына көрсетілетін мемлекеттік қолдау шараларына ерекше назар аударылды."
Сонымен қатар Президент азық-түлік өнімдерін өндірумен айналысатын шаруалар мен кәсіпорындарға мемлекеттік қолдау көрсетуді талап ететін экономикалық конъюнктураны өзгертуге жедел назар аудару қажеттігіне назар аударды.
"Ауыл шаруашылығы өндірісіне инфрақұрылым тұрғысынан қолдау көрсету ісі (ауылда жұмыс орнын ашу, фитосанитариялық және ветеринариялық қорғау жүйесінің тиімділігін арттыру) арнайы мәселе ретінде қарастырылды."
Бұл ретте құқық қорғау органдарына ауыл шаруашылығы мақсатына арналған субсидиялар мен жерлерді бөлу кезінде сыбайлас жемқорлыққа қарсы күрес жұмыстарын жалғастыру тапсырылды.
"Мемлекет басшысы жиын соңында Үкімет пен уәкілетті органдарға азық-түлік тәуелсіздігін нығайту, азық-түліктің экономикалық тұрғыда қолжетімді болуын арттыру және отандық агроөнеркәсіп кешенінің әлеуетін анағұрлым толық іске асыру жөнінде нақты тапсырмалар берді."
Президент Сыр елінің дамуына баса мән береді.
Мұны Бүгін Мемлекет басшысы Қызылорда облысына жасаған жұмыс сапары барысында айтты.
"Қасым-Жомарт Тоқаев Сырдария ауданындағы Нағи Ілиясов ауылына ат басын бұрып, жергілікті халықпен кездесті, әлеуметтік нысандарды аралады."
"Дамир Берікұлы, тілші: - Қызылорда облысы қарқынды дамып келе жатқан аймақтардың бірі."
Өңірде әсіресе құрылыс саласы екпін алған.
"Мәселен, былтырғымен салыстырғанда баспана салу 45 процентке көбейген."
Ал өңір халқының негізгі кәсібі әрі табыс көзі егін шаруашылығы.
Сондықтан да болар Президент сапарын ауылдан бастады.
"Нағи Ілиясов ауылы тек Қызылорда облысына ғана емес, бүкіл елге үлгілі елді мекен."
Оның тыныс-тіршілігі қаладан кем емес.
Әрбір үйге су кірген.
"Көшелеріне асфальт төселіп, ал орталығында кей шаһарда жоқ саябақ жайнап тұр."
Президент ауылда жергілікті шаруа қожалығының демеушілігімен салынған спорт кешенін аралап көрді.
"Нысанда халық футбол, волейбол, үстел теннисі және күрес түрлерімен емін-еркін шұғылдана алады."
Ал ауылдың гүлденуіне атсалысып отырған жергілікті кәсіпкер елді мекенге жыл сайын 100 млн теңге көлемінде демеушілік көмек көрсетеді екен.
"Көнерген нысандарды жөндейді, қажет болса жаңадан салады."
"Қысқасы, туған жерінен ештеңе аямайды."
Осылайша өзгелерге үлгі болып отыр.
Мұнан соң Президент ауылда былтыр ғана бой көтерген «Еңбек аллеясында» жергілікті еңбеккерлермен жүздесті.
Мемлекет басшысы халықпен кездесу барысында Қызылорда облысының дамуына баса мән беретінін айтты.
Сондай-ақ қазіргідей геосаяси ахуал күрделеніп тұрған сәтте қазақстандықтарды елдің өркендеуі жолында ауызбіршілік танытуға шақырды.
Президенттің еңбек адамдарына деген құрметі ерекше.
"Қажет болса, оларды сағаттап тыңдауға бар."
Мемлекет басшысының алдында сөз алған шиелілік бригадир Гүлсім Дәрібаева өзінің ерекше еңбек жолымен бөлісті.
"Гүлсім Дәрібаева, шаруа қожалығының бригадирі: - 40 жылдан астам уақыт ауыл шаруашылығында еңбек етіп келемін."
"Еңбек жолымды қарапайым қол жұмысымен бастап, кейіннен трактор де, комбайн да айдадым."
Агроном-есепші болдым.
Қазіргі таңда күріш бртгадасында бригадир боп жұмыс істеймін.
Дала академигі Ыбырай Жақаев атамыз айтқан екен: «Еңбектің көзін тапқан байлықтың өзін табады» – деп.
Міне сол еңбектің арқасында талай жетістіктерге жеттім.
"Қасым-Жомарт Тоқаев, Қазақстан Республикасының президенті: - Шын мәнінде еңбек адамдары халқымыз үшін ең қажет азаматтар."
"Ең алдымен, біз еңбек адамдарына құрмет көрсетуіміз керек."
"Сондықтан, рахмет сіздерге."
Сіздер осы ақ күріштің атасы – Ыбырай Жақаевтың жолын жалғап жүрсіздер.
Сондықтан мен әрқашан баршаңызды қолдаймын.
Қазір ауылда жүрген жастар аз.
Бәрі қалаға кетуге асығады.
"Бірақ еңбектің тәтті нанын жеп, оның жемісін көрген жастар елді мекендеріне жән-тәнімен қызмет етіп келеді."
"Қасым-Жомарт Тоқаев, Қазақстан Республикасының президенті: - Ауылда жастардың жұмыс істеуіне, өмір сүруіне қолайлы жағдай жасалған."
Осындай ауылдарды көбейтуіміз керек.
"Оған шамамыз да, қаражатымыз да жетеді."
"Кәсіпкерлермен кездескенімде елді мекендерге қаржы салып, көмектесу керек деп үнемі айтып келемін."
Нағи Ілиясов басқа ауылдарға да үлгі болуы қажет.
Сондықтан өзге облыстар да ауылдарды осылай дамытады деп ойлаймын.
"Диқандар ауыл шаруашылығының дамуына айрықша мән беріп, мемлекет тарапынан қолдау шараларын көбейткені үшін Президентке алғыс айтты."
"Шаруалар әсіресе, Су ресурстары министрлігінің құрылғанын қуана қабылдап отыр."
Облыс орталығына келген Мемлекет басшысы алдымен «Қорқыт ата» әуежайының жаңа терминалымен танысты.
"Облыс әкімі Нұрлыбек Нәлібаевтың сөзінше, халықаралық стандартқа сай болатын әуежайда жолаушыларға қызмет көрсету үшін барлық жағдай жасалады."
Ол бір сағатта 250 жолаушыға қызмет көрсете алады.
Сондай-ақ түрлі бағыттарға ұшатын әуе рейстерінің саны артады.
Бұдан бөлек аймақ басшысы Қызылорда қаласында заманауи үлгіде салынып жатқан автобекеттің  жыл соңында іске қосылатынын және қаланың теміржол вокзалына да күрделі жөндеу жұмыстары жүргізіліп жатқанын жеткізді.
Сыр өңірі үшін тағы бір маңызды жобалардың бірі Қызылорда-Жезқазған тас жолының құрылысы.
Облыс аумағынан өтетін 216 шақырымның әзірге тек 100 шақырымы ғана салынған.
Мемлекет басшысы жауаптыларға Батыс Еуропа-Батыс Қытай тас жолының Қызылорда-Ақтөбе аралығындағы бөлігін кеңейтуді де тапсырды.
Себебі тас жол жаңа болғанымен өте тар.
Сапар барысында Президент облыс орталығында салынатын жылу-электр орталығының жобасымен танысты.
Жалпы құны 215 млрд теңге болатын ірі нысанды түрік компаниясы салады.
Құрылыс жұмыстары 2025 жылы аяқталмақ.
Мұнан соң Президент Қызылорда облысында өндірілетін құрылыс заттары көрмесін аралады.
Мұнда 14 компанияның өнімі қойылған.
Президент кәсіпкерлермен әңгімелесу барысында шағын және орта бизнесті өркендету үшін мемлекет тарапынан жан-жақты қолдау көрсетілетінін айтты.
"Дамир Берікұлы, Айдос Меделбеков, Дулат Ентебеков"
"Мемлекет басшысы Қасым-Жомарт Тоқаевтың Қызылорда облысына жұмыс сапары Сырдария ауданындағы Нағи Ілиясов ауылынан басталды, деп хабарлайды«Хабар 24»."
"Президент онда елді мекеннің тыныс-тіршілігімен танысып, әлеуметтік нысандарды аралады."
Былтыр ғана бой көтерген «Еңбек аллеясында» еңбек адамдарымен жүздесті.
"«Ең алдымен, біз еңбек адамдарына құрмет көрсетуіміз керек» деп,  Қызылорда облысының дамуына баса мән беретінін атап өтті."
"Сондай-ақ күрделі геосаяси ахуал кезеңінде Қазақстанның өркендеуі жолында елімізді бірлік танытып, еңбек етуге шақырды."
"Дамир Берікұлы, тілші: - Нағи Ілиясов – тек Қызылорда облысына ғана емес, бүкіл елге танымал әрі үлгілі ауыл."
Елді мекеннің тыныс-тіршілігі қаладан кем емес.
Әрбір үйге су кірген.
"Көшелері асфальт, ал орталығы осылай жайнап тұр."
Ауылға арнайы келген Президент Қасым-Жомарт Тоқаев жергілікті шаруа қожалығының демеушілігімен салынған спорт кешенін аралап көрді.
"Нысанда жергілікті халық футбол, волейбол, үстел теннисі және күрес түрлерімен емін-еркін шұғылдана алады."
Мемлекет басшысы спорт кешенінде жеткіншектермен әңгімелесті.
Ал ауылдың гүлденуіне атсалысып отырған жергілікті кәсіпкер жыл сайын  100 млн теңге көлемінде демеушілік көмек жасайды.
"Көнерген нысандарды жөндейді, жарамайтынын жаңадан салады."
"Осылайша, өзгелерге үлгі боп келеді."
"Дамир Берікұлы, тілші: - Мемлекет басшысының аймаққа жұмыс сапары одан әрі жалғасады."
Бұдан әрі Президент облыс орталығындағы өндірістік нысандарды аралайды деген жоспарланған.
"Дамир Берікұлы, Айдос Меделбеков, Дулат Ентебеков"
Мемлекет басшысы Қызылорда облысына жұмыс сапарымен барды.
Президент Сырдария ауданының Нағи Ілиясов ауылында еңбек адамдарымен кездеседі деп жоспарланып отыр.
"Одан бөлек, Қасым-Жомарт Тоқаев Қызылорда қаласында салынып жатқан жаңа әуежай терминалымен танысып, бірқатар өндірістік нысанды аралайды."
"Елде жыл басынан бері ауыспалы номерден шалынған 37 миллион қоңырау бұғатталып, заңға қайшы контенті бар 16 мың сайт анықталған."
Мұны Мемлекет басшысының қабылдауында болған Ішкі істер министрі айтты.
"Ержан Сәденов ел бойынша кісі өлтіру, бұзақылық, ұрлық, қарақшылық, тонау және мал ұрлығына қатысты қылмыстар айтарлықтай азайғанын атап өтті."
Көшедегі қауіпсіздік деңгейі де артқан.
Мемлекет басшысына нашақорлыққа және есірткі бизнесіне қарсы күрес жөніндегі 2023-2025 жылдарға арналған кешенді жоспардың іске асырылуы туралы ақпарат берілді.
"Министрдің айтуынша, 31 тоннадан астам есірткі және 79 тонна прекурсор тәркіленіп, 39 есірткі зертханасы жойылған."
Кездесу соңында Қасым-Жомарт Тоқаев елдегі құқықтық тәртіп пен қоғамдық қауіпсіздік деңгейін одан әрі арттыруға бағытталған бірқатар тапсырма берді.
Еліміздің аумағы арқылы Ресей газын Өзбекстанға тасымалдау жобасын іске қосу рәсімінен кейін Қасым-Жомарт Тоқаев Владимир Путинмен келіссөз жүргізді.
Мемлекеттер басшылары стратегиялық серіктестігінің қазіргі жай-күйі мен екі жақты байланысты одан әрі нығайтуды талқылады.
"Қос елдің басшылары сауда-экономика, энергетика, көлік-логистика сияқты өзге де саладағы ықпалдастықтың маңыздылығын атап өтті."
Қасым-Жомарт Тоқаев ежелден қалыптасқан Қазақстан мен Ресей арасындағы достық бейілді байланыстың дамып келе жатқанына тоқталды.
Ресей басшысы да екі жақты қатынастарды одан әрі нығайту қажеттігіне назар аударды.
"Екі жақты кездесуде Қасым-Жомарт Тоқаев ресейлік әріптесін туған күнімен құттықтап, екі елдің стратегиялық серіктестігі мен Еуразия кеңістігіндегі интеграциялық байланыстарды кеңейтуге қосқан жеке үлесін атап өтті."
"Қасым-Жомарт Тоқаев, Қазақстан Республикасының президенті: - Мемлекеттеріміздің ынтымақтастығы көп жақты сипатта табысты дамып келеді."
"Елдеріміз арасындағы ықпалдастық, ең алдымен түрлі саладағы стратегиялық және одақтастық қатынастарға негізделген."
Бүгін біз ірі жобаны іске қосу рәсіміне қатыстық.
Шын мәнінде бұл цифр тұрғысынан айтарлықтай үлкен болмаса да қысқа мерзім ішінде ауқымды жұмыс атқарылды.
Әрине мұның символдық мәні келешекте де зор болады.
"Владимир Путин, Ресей Федерациясының президенті: - Сіздің Мәскеуге жасаған сапарыңыз – айтулы оқиға."
"Арнайы келгеніңіз, сондай-ақ бүгін таныстырылған жобаны бірге іске асырғанымыз үшін сізге ризашылығымды білдіремін."
Әрине бұл бастамасы ғана деп ойлаймын.
"Әйтсе де, жалпы аймақтың энергетика саласындағы ынтымақтастығына бағытталған алғашқы әрі аса маңызды қадам."
Бірлесе атқаратын жұмыс көп.
Барлық бағыт бойынша қатынастарымыз жақсы дамуда.
Бұл үшін сізге алғыс айтқым келеді.
Ресейдің табиғи газы Өзбекстанға Қазақстан аумағы арқылы тасымалданады.
"Бүгін үш мемлекеттің басшылары Мәскеуде бас қосып, ""Орта Азия – Орталық"" магистральді газ құбырын іске қосты."
"Жылына 255 миллиард текше метрге дейін газ тасымалдайтын жобаны  Қасым-Жомарт Тоқаев ""тарихи оқиға"" деп бағалады."
Сонда оның артықшылығы неде?
Бұдан Қазақстан қандай пайда көреді?
"Алысқа көз тастасаң, шет-шегі көрінбейтін кең байтақ даламыз бар."
"Мемлекетіміз құрлықтың қақ ортасында орналасқан, тиісінше аймақтағы негізгі транзиттік орталыққа айналуға әлеуеті мол."
Енді мұны экономиканың қажетіне жарату керек.
«Орта Азия – Орталық» газ құбыры осы бағыттағы алғашқы қадамның бірі болды.
"Мемлекет басшысы ""бұл жоба барлық қатысушы тараптың мүддесіне сай келеді"" деді."
Яғни құбырдан түсетін табыстан ешкім құр қалмайды.
"Қасым-Жомарт Тоқаев, Қазақстан Республикасының президенті: - Бұл жоба барлық қатысушы тараптың мүддесіне сай келеді."
Қазақстан өз аумағында магистральді газ құбырын дайындауды уақтылы және толық аяқтады.
"Жоба Ресей газының экспортқа шығу бағытын әртараптандырып, Қазақстанның газ тасымалдау инфрақұрылымын кеңейтуге және жаңғыртуға септігін тигізеді."
Сондай-ақ Өзбекстанның жылына 3 миллиард текше метрге дейін жететін және жылдан-жылға артып келе жатқан табиғи газға деген қажеттілігін өтеуге мүмкіндік береді.
Транзиттік әлеуетті ұлғайтқан сайын одан түсетін табыс та көбейеді.
Бұл қаражатты Қазақстанн газ инфрақұрылымын жаңғыртуға жұмсауы мүмкін.
"Ең бастысы, жоба саладағы тұрақтылыққа кері әсер етпейді."
Бұл тек екі компания арасындағы өзара тиімді келісім.
"Қасым-Жомарт Тоқаев өз сөзінде ""жоба елдердің өнеркәсібін дамытып, бизнес-ахуалды жақсартуға, азаматтардың тұрмыс деңгейін арттыруға тың серпін береді"" деді."
Орталық Азия аймағындағы тұрақтылық пен энергетикалық қауіпсіздікті нығайту ісінде де елеулі рөл атқарады.
"Қасым-Жомарт Тоқаев, Қазақстан Республикасының президенті: - Жоба Орталық Азия аймағындағы тұрақтылық пен энергетикалық қауіпсіздікті нығайту ісінде елеулі рөл атқарады."
Жылына 255 миллиард текше метрге дейін газ тасымалдай алатын магистральді газ құбырының 20 мың шақырымнан астам бөлігі еліміздің аумағы арқылы өтеді.
Қазақстан өзінің транзиттік әлеуетін толық пайдалануға мүдделі және Ресей газын тасымалдау көлемін одан әрі ұлғайтуға дайын.
"Владимир Путин, Ресей Федерациясының президенті: - Өзбекстан газ тасымалын реттеу мәселесі жөнінде былтырғы жылдың соңында өтініш білдірген."
"Осыған байланысты біз шұғыл әрекет етіп, Газпромға тиісті техникалық жұмыстарды жүргізуге тапсырма бердік."
Маусымда өткен Санкт-Пебербург экономикалық форумы аясында Қазақстан арқылы Өзбекстанға газ тасымалдау жөнінде келісімшарттар жасалды.
"Шавкат Мирзиёёв, Өзбекстан Республикасының президенті: -  Өзбекстан, Ресей мен Қазақстанның энергетика саласындағы ынтымақтастығы жаңа деңгейге көтерілді."
Саяси ерік-жігер мен бірлескен күш-жігердің арқасында жаңа газ тасымалының дәлізі қалыптасып жатыр.
Ондаған жылдар бұрын Ресейге газ тасымалдаған «Орта Азия – Орталық» газ құбыры енді реверсті режимде ресейлік көгілдір отынды бізге қарай жібереді.
"Салтанатты шарада Қасым-Жомарт Тоқаев әріптестеріне алғыс білдіріп, «сала мамандарының бірлескен жұмысы кәсіби деңгейде әрі аса зор жауапкершілікпен атқарылғанына тоқталды."
Телекөпірде Қазақстан мен Өзбекстаннан тікелей қосылған жауаптылар құбырдың дайындығын тағы бір растады.
Содан кейін үш елдің басшылары жобаны іске қосуға рұқсат берді.
"Бекзат Аманов, тілші: - Жоба үш мемлекеттің саладағы серіктестігін одан әрі арттырады."
Экономикаға да түсетін қаржы көбейеді дедік.
Ал бұл қалың қарашаға сезіле ме?
Қазір жобамен бірге бұрын пайдаланылмаған газ құбырлары да қайта іске қосылып жатыр.
Осы арқылы жаңа жұмыс орындары ашылады.
"Транзиттен түскен табыс саланың техникалық жағдайын жақсартып, қызметкерлердің табысын арттыруға бөлінеді."
"Ең бастысы, Қазақстан санкциялық режимді сақтайды."
Оны айналып өтуге жол берілмейді.
Бекзат Аманов
Мемлекет басшысы Қасым-Жомарт Тоқаев «Орта Азия – Орталық» магистральді газ құбырын іске қосу рәсіміне қатысты.
Бұл жоба арқылы Ресейдің табиғи газы Қазақстан аумағы арқылы Өзбекстанға тасымалданады.
Салтанатты шараға Ресей және Өзбекстан басшылары да қатысты.
"Қасым-Жомарт Тоқаев бұл тарихи оқиға Қазақстан, Ресей және Өзбекстанның энергетика саласындағы стратегиялық ынтымақтастығын мүлде жаңа деңгейге көтеретінін және елдер арасындағы тату көршілік қатынастар жылнамасының тағы бір жарқын бетін ашатынын атап өтті."
"ЦИТАТА: Қасым-Жомарт Тоқаев, Қазақстан Республикасының президенті: Бұл жоба барлық қатысушы тараптың мүддесіне сай келеді."
Қазақстан өз аумағында магистральді газ құбырын дайындауды уақытылы және толық аяқтады.
"Жоба Ресей газының экспортқа шығу бағытын әртараптандырып, Қазақстанның газ тасымалдау инфрақұрылымын кеңейтуге және жаңғыртуға септігін тигізеді."
Сондай-ақ Өзбекстанның жылына 3 миллиард текше метрге дейін жететін және жылдан жылға артып келе жатқан табиғи газға деген қажеттілігін өтеуге мүмкіндік береді.
"Президент Қасым-Жомарт Тоқаев, ең алдымен, жиынға қатысушыларды Ұстаздар күнімен құттықтап, еліміздің болашағы жарқын, дамыған мемлекетке айналуы үшін мұғалімдер қауымы аянбай еңбек етіп жүргенін атап өтті, деп хабарлайды Ақорданың баспасөз қызметі."
Қасым-Жомарт Тоқаев мұғалімдердің әлеуметтік жағдайын жақсартуға және беделін арттыруға мемлекет тарапынан ерекше көңіл бөлініп жатқанына назар аударды.
"Мемлекет басшысының пікірінше, бүгінде педагогика саласы ғылымның ең маңызды тармағының біріне айналды."
Сондықтан бұл салаға түбегейлі жаңа көзқарас қажет.
Осы ретте Президент білім беру саласына қатысты бірқатар маңызды мәселеге тоқталды.
Қасым-Жомарт Тоқаев ұстаздардың біліктілігін арттыру қажет екенін атап өтті.
"Мемлекет басшысы педагогтердің бүгінде тек пәнді ғана үйретіп қоймайтынын, сондай-ақ балалардың әлеуметтік дағдылары мен эмоциялық интеллектісін дамытуға ықпал ететінін айтты."
"Осынау жоғары атқа лайық болу үшін мұғалімдер әрдайым кәсіби тұрғыдан дамып, өзгерістерге дайын болуға тиіс."
Мемлекет басшысы балалардың уақыт талабына сай озық білім алуы қажет екенін екінші маңызды мәселе ретінде атап өтті.
Президент айрықша тоқталған өзекті мәселенің бірі – мектептегі орын тапшылығы.
"Қасым-Жомарт Тоқаевтың айтуынша, елімізде жыл сайын 400 мыңнан астам бала дүниеге келеді."
"Бұл – әрине, қуантарлық жайт."
Алайда демографияның өсу қарқыны білім беру жүйесіне үлкен салмақ түсіреді.
"Мемлекет басшысы жақында еліміздің кәсіпкерлерімен кездесу барысында қайырымдылық ретінде облыстарда, қалаларда мектеп салу мәселесін қозғағанын жеткізді."
"Бұдан бөлек, сыбайлас жемқорлық үшін жауапқа тартылғандардың заңсыз тапқан қаржысы мектеп салуға жұмсалып жатыр."
Қазірдің өзінде 13 мектеп салынды.
Жыл соңына дейін тағы да 33 мектеп бой көтереді.
"Қасым-Жомарт Тоқаев мектепті ең қауіпсіз орынға айналдырудың, білім ошақтарының бәріне дабыл қағу, бейнебақылау жүйесін орнатудың маңызды екенін тағы да еске салды."
"Мектеп оқушылары арасында белең алған буллинг, әлімжеттік, зорлық-зомбылық көрсету проблемасы да Президент назарынан тыс қалмады."
Президент айрықша тоқталған тағы бір маңызды міндет – қала мен ауыл мектептеріндегі білім сапасының теңсіздігін жою.
"Қасым-Жомарт Тоқаев ауыл мектептерін зияткерлік, сондай-ақ қоғамдық орталық ретінде дамыту маңызды екенін айтты."
Қасым-Жомарт Тоқаев білім беру үдерісін цифрландыру қарқынын жеделдету қажет екенін атап өтті.
Өйткені цифрлық шешімдер озық педагогикалық тәжірибені тез әрі тиімді түрде кеңінен таратуға мүмкіндік береді.
"Сол арқылы, тіпті, шалғай аудандардағы оқушыларды еліміздің және әлемнің үздік ұстаздарының материалдарымен, сабақтарымен қамтамасыз етуге болады."
"Президенттің айтуынша, оқушыларға озық біліммен қатар өнегелі тәрбие беру керек."
Мемлекеттің тірегі – адал азаматтар.
Елімізде осы қағидаға негізделген жаңа қоғамдық этика орнығуға тиіс.
"Мектеп ізгілік қағидаларын, адамзатқа ортақ құндылықтарды балалардың бойына сіңіретін орталыққа айналуы керек."
"Мемлекет басшысы сөзін қорытындылай келе, Қазақстан Конституция бойынша зайырлы мемлекет екеніне назар аударды."
Сондай-ақ қоғамда қызу пікірталасқа ұласқан дін мәселесіне байланысты пікір білдірді.
"Жиын барысында Астана қаласындағы және өңірлердегі мектептер мен колледждерде еңбек ететін ұстаздар сөз сөйлеп, білім саласын дамыту жөніндегі ұсыныстарын ортаға салды."
Сонымен қатар Мемлекет басшысы аса үздік жетістіктері және Қазақстан Республикасына сіңірген айрықша еңбегі үшін бірқатар мұғалімге«Қазақстанның еңбек сіңірген ұстазы» құрметті атағынберді.
"Аталған марапат еңбек ардагеріМайра Мәмбетоваға(Алматы қаласы), Қожаберген жырау атындағы орта мектеп мұғаліміАйжан Қапезоваға(Петропавл қаласы), С.Әбдіжаппаров атындағы жалпы орта мектеп-интернатының мұғаліміРоза Салимоваға(Түркістан облысы), А.Байтұрсынұлы атындағы мектеп-гимназия мұғаліміСәбира Күлпейісоваға(Қарағанды қаласы), академик Қ.Сәтбаев атындағы мектеп-балабақша оқу-тәрбие кешенінің мұғаліміСәбит Ибадуллинге(Павлодар облысы), Райымбек батыр атындағы №50 «Қазғарыш» мектеп-лицейінің мұғаліміАйгүл Ержановаға(Астана қаласы), Ақтөбе облыстық мамандандырылған «Білім-инновация» лицей-интернатының мұғаліміБаян Базарғалиевағасалтанатты түрде табысталды."
"Елде мұғалім тапшы, мектептерде бас-аяғы 5 мың педагог жетіспейді."
Оның түстіне бұл көрсеткіш жылдан-жылға артып барады.
Ал педагогика саласында оқыған әрбір бесінші түлек өз мамандығы бойынша жұмыс істемейді.
Бұл туралы мемлекет басшысы Қасым-Жомат Тоқаев Республикалық педагогтер съезінде айтты.
"Президент мұғалімдердің 23 пайызында ғана жоғары біліктілік санаты бар екендігіне тоқталып, білікті ұстаз даярлауға айрықша мән берілетінін мәлімдеді."
Енді оқыту ісінде тәжірибеге басымдық беріледі.
Жаңа типтегі білім беру ұйымдарының болашақ басшылары магистр мамандардан жасақталады.
"Цитата Қасым-Жомарт Тоқаев, Қазақстан Республикасының Президенті: - Министрлік біліктілік талаптарын жиі өзгерту арқылы оқытушыларға қысым жасауды тоқтатуы керек."
"Ойына не келсе, соны істейтін шенеуніктердің жүгенсіздігіне тосқауыл қою қажет."
"Мұғалімдер тыныш, тұрақты және алаңсыз жұмыс істеуге құқылы."
Педагог кадрлардың 60 пайызға жуығы өңірлік жоғары оқу орындарында даярланады.
Сондықтан өңірлер деңгейінде жас мұғалімдерді қолдаудың маңызы зор.
Әкімдер педагогтерді даярлау және жұмысқа орналастыру үшін қолайлы жағдай жасауы керек.
"Бес қабатты заманауи ғимаратта 5-17 жас аралығындағы жеткіншіктерге арналған 60-тан астам үйірме мен спорт секциялары жұмыс істейді, деп хабарлайды Ақорданың баспасөз қызметі."
"Олар техникалық шығармашылық, сәндік-қолданбалы өнер, әлеуметтік ғылымдар, музыка және хореография, спорт секілді бірнеше бағытқа бөлінген."
Орталық бір мезгілде 700 баланы қабылдай алады.
"Аумағы 7500 шаршы метр ғимаратта соңғы үлгідегі технологиялармен жабдықталған оқу кабинеттері, жүзу бассейні, акт залы, подкаст және фото студиялары бар."
"Мемлекет басшысы Lego құрастыру, роботты техника, 3D-модельдеу және қыш өнері, ұрмалы аспаптар, домбыра үйірмесі кабинеттері мен жүзу бассейнін аралап көрді."
"Сондай-ақ Президент орталықтың оқытушыларымен, балалармен және ата-аналармен әңгімелесті."
«SANA» жаңа ұрпақ орталығын «Damu Development Group» консорциумы бизнестің әлеуметтік жауапкершілігі аясында салған.
"Компания құрылтайшысы Абзал Сағымбаев алдағы уақытта бірнеше дамыту орталықтарын, әлеуметтік, денсаулық сақтау нысандарын салу жоспарланып отырғанын жеткізді."
"Астана қаласының әкімі Жеңіс Қасымбектің айтуынша, 2029 жылға дейін елордада осындай 15 оқушылар сарайы бой көтереді."
Оның ішінде 5 орталықтың құрылысы жуық арада басталады.
2023 жылғы 03 қазан Мекеме қызметімен танысу барысында Мемлекет басшысына Қазақстан Республикасының ақпараттық қауіпсіздігін қамтамасыз ету ісінің қазіргі жай-күйі және қабылданып жатқан шаралар жөнінде мәлімет берілді.
"Президентке Ақпараттық қауіпсіздіктің ұлттық үйлестіру орталығының, Телекоммуникация желілерін басқару орталығының, сондай-ақ Компьютерлік инциденттерге қарсы ұлттық әрекет ету қызметінің және Зиянды кодты зерттеу орталығының жұмыс процесі мен нәтижелері таныстырылды."
"Президентке биыл 9 ай ішінде мемлекеттік органдардың ресурстары мен еліміздің аса маңызды нысандарына жасалған 163,4 миллион кибершабуылға тойтарыс берілгені жөнінде баяндалды."
Қасым-Жомарт Тоқаев еліміздің ақпараттық инфрақұрылымының тұрақты қызметін қамтамасыз ететін және осы саладағы қауіпсіздікке төнген кез келген қатерге төтеп беретін механизмдерді дамыту маңызды екенін атап өтті.
Мемлекет басшысы аталған қызметті жетілдіру мәселелеріне қатысты бірқатар нақты тапсырма берді.
"Мемлекет басшысы Қасым-Жомарт Тоқаев ұзақ жылдар бойы әртүрлі жоғары лауазымды мемлекеттік қызмет атқарған еңбек ардагері Елеусін Сағындықовпен кездесіп, елдің дамуы жөнінде пікір алмасты, деп хабарлайды Ақорданың баспасөз қызметі."
Елеусін Сағындықов Президенттің бастамасымен Қазақстанда жүргізіліп жатқан саяси-экономикалық реформаларға қолдау білдірді.
"Сондай-ақ Мемлекет басшысының биылғы «Әділетті Қазақстанның экономикалық бағдары» атты Қазақстан халқына Жолдауында айтылған негізгі міндеттерді жүзеге асыруға, атап айтқанда өңірлердің дамуындағы басымдықтарды айқындауға, сондай-ақ жергілікті және орталық атқарушы органдардың жұмысын жетілдіруге қатысты ұсыныстарын жеткізді."
"Қасым-Жомарт Тоқаев Орталық Азия мемлекеттері басшыларының Германия Канцлері Олаф Шольцпен кездесуіне қатысты, деп хабарлайды Ақорданың баспасөз қызметі."
Мемлекет басшысы қонақжайлық көрсеткені және саммитті жоғары деңгейде ұйымдастырғаны үшін Олаф Шольцке алғыс айтты.
Қасым-Жомарт Тоқаев «С5+Германия» диалогын өткізу өте өзекті екенін атап өтті.
"Президенттің Германияға ресми сапарының екінші күні Федералдық Президент Франк-Вальтер Штайнмайермен кездесуден басталды, деп хабарлайды Ақорданың баспасөз қызметі."
Тараптар Германия Президентінің таяуда Қазақстанға жасаған сапары аясында қол жеткізілген уағдаластықтардың жүзеге асырылу барысын қарастырды.
"Атап айтқанда, энергетика, транзит, логистика, пайдалы қазбаларды игеру, жаңартылатын энергия көздері, ауыл шаруашылығы және цифрландыру секілді  ынтымақтастықтың басым бағыттарына қатысты бірлескен жұмыстарды талқылады."
"Келіссөз барысында мәдени-гуманитарлық байланыстарды, сондай-ақ екі елдің ғылыми және білім беру ұйымдары арасындағы қатынастарды нығайту мәселесіне баса мән берілді."
Қасым-Жомарт Тоқаев пен Франк-Вальтер Штайнмайер Қазақстан мен Германияның көпжақты ынтымақтастығын одан әрі нығайту үшін бірлескен іс-қимылдарды арттыра түсуге уағдаласты.
Мемлекет басшысы Германия Президентінің Bellevue резиденциясындағы Құрметті қонақтар кітабына естелік қолтаңба қалдырды.
Жаһандық экономикалық өзекті проблемаларды шешуге ықпал ететін жаңа әмбебап құндылықтар қажет.
Әйтпесе дүниежүзілік сауда бөлшектенеді.
Бұл әлемдік жалпы ішкі өнімнің 7 пайызға құлдырауына әкеп соқтыруы мүмкін.
Президент Берлинде осылай деді.
Қасым-Жомарт Тоқаев бірінші Berlin Global Dialogue форумына қатысты.
Жоғары лауазымды саясаткерлер бас қосқан жиында қазақ басшысы тағы не айтты?
Рет-ретімен Қорған Қонысбайұлы баяндайды.
Berlin Global Dialogue форумы.
Алғаш рет ұйымдастырылып отыр.
Жаһандық мәселелер айтылатын алаң.
«Көшбасшылар диалогы» сессиясына қазақ басшысы қатысты.
"Қасым-Жомарт Тоқаевпен қатар бірінші форумға Германия канцлері, Еуропалық Кеңес Президенті, Бельгия мен Албания Премьер-министрлері, өзге де саясаткерлер, халықаралық компаниялардың және қаржы институттарының басшылары қатысты."
Қазақ президенті форумның дер кезінде ұйымдастырылып отырғанын атап өтті.
Себебі геосаясатта жағдай ушығып тұр.
"Қасым-Жомарт Тоқаев, Қазақстан Республикасының президенті: - Ондаған жылдар бойғы жаһандану мен интеграция үдерісінен кейін әлем қазір бетбұрыс кезеңінде тұр."
"Қақтығыстар, геосаяси шиеленістер, нарықтардағы келеңсіздіктер және сауда саласындағы даулар әлемдік саяси және экономикалық тұрақтылыққа сызат түсіруде."
Сондықтан жаһандық экономикалық өзекті проблемаларды шешуге ықпал ететін жаңа әмбебап құндылықтар қажет.
Әйтпесе дүниежүзілік сауда бөлшектенеді.
Бұл әлемдік ЖІӨ-нің 7 пайызға құлдырауына әкеп соғуы мүмкін.
Ал біздің ел халықаралық экономикалық байланыстарды тұрақтандыруда айрықша роль атқаруға мүдделі.
Оған әлеуетіміз жетеді.
"Қасым-Жомарт Тоқаев, Қазақстан Республикасының президенті: - Еуразиядағы екінші ірі мұнай қорына ие Қазақстан әлемдік нарықтарға энергетикалық ресурстардың ірі жеткізушісі саналады."
"Біздің мұнай экспортының 70 пайызы Еуропа Одағына шығарылатынын ескере отырып, экспорттық әлеуетімізді кеңейтуге және жаһандық энергетикалық дағдарысты жеңілдетуге үлес қосуға дайынбыз."
Дайынбыз деді де Қасым-Жомарт Тоқаев ұлттық экономикадағы өзгерістерге тоқталды.
Мәселен былтыр Қазақстан экспорты 40 пайызға жуық өсті.
Экономиканы әртараптандыруға күш салып жатырмыз.
Бұл орайда Президент бизнеске қолайлы жағдай жасалып жатқанын атап өтті.
Мұнысы – неміс алпауыттарын елге шақыру.
Әсіресе Транскаспий халықаралық көлік бағдары инвестицияға сұранып тұрған жоба.
"Бұл бағытты бірлесіп дамытсақ, теңіз жолдарымен тасымалданатын тауарлардың транзиттік уақыты екі есе қысқарады."
Ынтымақтастықты арттыратын тағы бір бағыт - бұл энергия.
"Қасым-Жомарт Тоқаев, Қазақстан Республикасының президенті: - Германия мен Швецияның бірлескен Svevind компаниясы жылына 2 миллион тонна «жасыл» сутегін өндіруге бағытталған Қазақстандағы жобасына 50 миллиард доллар инвестиция салып отыр."
"Бұдан бөлек, шикізат пен руданы жергілікті жерде өңдеп, содан кейін Еуропа Одағына мүше елдерге экспорттауға дайын кәсіпорындар үшін инвестициялық мүмкіндіктерге жол ашылады."
"Арзан энергия, мемлекеттің қолдауы және бәсекеге қабілетті еңбек құны бұл ұсыныстың тиімділігін арттыра түседі."
Жаһанның жарқын болашағы үшін күш жұмылдыру қажет.
Мемлекет басшысы осыған үндеді.
Бұл орайда Қазақстан қарап отырған жоқ.
Былтыр Президенттің бастамасымен бірінші Астана халықаралық форумы өтті.
Мұндағы мақсат – жік түскен әлемдік байланысты нығайтуға ықпал ету.
Қасым-Жомарт Тоқаев сөз соңында Berlin және Астана форумдарын Еуропа мен Еуразиядағы халықаралық диалог үшін маңызды алаң деді.
Қорған Қонысбайұлы
"Қазақстан мен Германия сауда-экономика, инвестиция, көлік-логистика, «жасыл энергетика» және басқа да салаларда серіктестікке серпін береді."
Мемлекет басшысы Қасым-Жомарт Тоқаев пен Канцлер Олаф Шольц осындай келісімге келді.
Яғни қазақ-неміс байланысы нығая түседі.
Келіссөз барысында тараптар екі жақты қатынастың қарқынды дамып келе жатқанын сөз етті.
"Сосын өңірлік және халықаралық өзекті мәселелер жөнінде пікір алмасып, жоғары деңгейде өтетін «Орталық Азия – Германия» кездесуінің күн тәртібін талқылады."
Германия - батыстағы қуатты мемлекет.
Бүгінде бұл ел біздің экономикаға қаржы құйған жетекші инвесторлардың және ең ірі сауда серіктесіміздің бірі.
"Сандармен келтірсек, Германияның Орталық Азия өңірімен сауда-саттығының шамамен 83 пайызы Қазақстанның үлесінде."
"Былтырғы жылдың қорытындысы бойынша екіжақты тауар айналымы 25 пайызға өсіп, 2,8 миллиард доллар болды."
Мемлекет басшысы сауда-экономикалық байланысты одан әрі нығайтудың әлеуеті зор деді.
Сондықтан біздің нарыққа неміс бизнесінің барынша көбірек келуі үшін барлық жағдай жасалады.
"Бұл орайда мұнай-газ химиясы, сирек кездесетін металлургия өнеркәсібі, «жасыл» энергетика, көлік-логистика және ауыл шаруашылығы салаларына басымдық берілмек."
"Қасым-Жомарт Тоқаев, Қазақстан Республикасының президенті: - Германия – Қазақстанның Еуропа Одағындағы стратегиялық серіктесі, әсіресе өзара сауда-экономикалық және инвестициялық байланыстар жолға қойылған."
Сондықтан екі елдің ынтымақтастығын нығайтуға баса мән береміз.
Біз бүгін құрметті Канцлер мырзамен бірқатар маңызды мәселені талқыладық.
Қазақстан мен Германия арасындағы байланыстарды одан әрі дамытуға ерекше назар аудардық.
Геосаяси жағдай ушығып тұрғанда кім-кімге де жаңа сауда жолдары керек.
Бұл орайда Транскапий бағдарының әлеуеті зор.
Қазақ пен неміс көлік-транзит саласында да ынтымақтастық аясын кеңейтуге  бейілді.
"Қасым-Жомарт Тоқаев Германия тарапын Транскаспий бағытының әлеуетін пайдалануға, сондай-ақ Ақтау және Құрық порттарының инфрақұрылымын дамытуға шақырды."
"Қасым-Жомарт Тоқаев, Қазақстан Республикасының президенті: - Қазіргі жағдайда Қазақстан мен Германия екі елдің орнықты дамуын қамтамасыз ету үшін жаңа инвестициялық жобаларды жүзеге асыру ісіне барынша прагматикалық тұрғыдан қарауы керек."
Ол үшін біздің саяси ерік-жігеріміз бен орасан зор экономикалық әлеуетіміз бар.
Келіссөздер барысында сауда-экономикалық ынтымақтастықтың перспективаларына баса мән берілді.
Біз екіжақты сауда-саттықтың қарқынды дамып келе жатқанын атап өттік.
Экспорттық және импорттық тауарлар номенклатурасын одан әрі кеңейту үшін пәрменді шаралар қабылдауға уағдаластық.
"Сонымен сапардың алғашқы қорытындысына тоқталсақ, Siemens, Deutsche Bahn, Siemens Energy, Linde сынды алпауыттармен коммерциялық келісімдер бекиді."
Бұл құжаттар екі ел арасындағы экономикалық қатынасты одан әрі нығайтуға тың серпін береді деді қазақ басшысы.
Арадағы байланыс энергетика арқылы да нығая түспек.
"Қасым-Жомарт Тоқаев, Қазақстан Республикасының президенті: - Өздеріңізге мәлім, Қазақстан жыл басынан бері Германияға «Достық» мұнай құбыры арқылы 500 мың тонна мұнай жөнелтті."
Мұның бәрі өзара келісімнің нәтижесінде жүзеге асты.
"Германиялық достарымыздың өтініші бойынша жеткізілетін мұнай көлемін ұлғайтуға, оның ұзақмерзімді болуын қамтамасыз етуге еліміздің дайын екенін растадым."
Шикізатты игеру жөніндегі бірлескен жобаларды жүзеге асыру үшін консорциум құрылуы мүмкін.
Қазақ президенті Канцлерге осыны ұсынды.
"Сөйтіп біздің тарап жаңартылатын энергия көздеріне, әсіресе, «жасыл» сутегіне немістің озық технологияларын тартады."
Қорған Қонысбайұлы @korgantore: - Неміс тарапы да ашықпыз деп отыр.
Федералдық канцлер Қазақстанды Германияның Орталық Азиядағы жетекші сауда-экономикалық серіктесі екенін атап өтті.
"Олаф Шольц энергетика, орнықты даму, цифрландыру және климаттың өзгеруіне қарсы күрес ісінде байланысты нығайтсақ дейді."
Ресми сапардың мақсаты да осы.
Қазақ-неміс ынтымақтастығын ырысты ете түсу.
Мемлекет басшысының Германияға ресми сапары басталды.
Қасым-Жомарт Тоқаев Федералды Канцлер Олаф Шольцпен және Федералды Президент Франк-Вальтер Штайнмайермен келіссөз жүргізеді.
Сонымен қатар Орталық Азия және Германия мемлекеттері басшыларының кездесуіне қатысады деп жоспарланып отыр.
Сапар аясында Президент халықаралық БЕРЛИН ГЛОБАЛ ДАЙЛГ форумында сөз сөйлейді және Германияның іскерлік қауымдастығы өкілдерімен бірқатар кездесу өткізеді.
"Қасым-Жомарт Тоқаев Ресей, Беларусь және Қырғызстанның үкімет басшыларымен де кездесті."
Президент халықаралық «Иннопром.
Қазақстан» өнеркәсіп көрмесіне қолдау көрсеткені үшін ризашылық білдірді.
Қазір одаққа мүше мемлекеттер арасында бірқатар салада бірлескен кәсіпорындар мен ірі жобалар артып келеді.
Сыртқы сауда көлемі бірінші жарты жылдықта 13 пайызға жеткен.
Енді президент сауда-экономика саласын одан әрі серпілту үшін көлік қатынасының мүмкіндігін дамыту керек деп санайды.
"Атап айтқанда, Иран, Парсы шығанағы және Үндістанға апаратын Солтүстік – Оңтүстік транзит дәлізі, Қазақстан – Түрікменстан – Иран теміржолы және Батыс Еуропа – Батыс Қытай бағытына назар аудару қажет."
Сонымен қатар Транскаспий халықаралық көлік дәлізінің де әлеуеті зор.
"Қасым-Жомарт Тоқаев, Қазақстан Республикасының президенті: - Сіздердің арнайы келгендеріңіз көрменің мәртебесін арттырғаны сөзсіз және тығыз сауда-экономикалық қатынастарымызды тағы бір рет дәлелдеді."
Бүгінде аталған іс-шара тұрақты іскерлік алаңға айналып келеді.
Бұл – қуанышты жайт.
"Көрме аясында әлеуетті серіктестер мен инвесторлар елдеріміздің индустриялық секторының жетістіктерімен жақынырақ танысады, сондай-ақ өзара тиімді жобаларды іске асыру үшін жаңа мүмкіндіктерге жол ашылады."
"Иә, қазір одаққа мүше мемлекеттермен өзара алыс-беріс артып келеді."
"Мәселен, Ресей мемлекетімізге тұрақты түрде инвестиция салып отырған бес негізгі елдің қатарына кіреді."
"Бүгінде теріскейдегі көршімен бірлесіп, құны 16,5 миллиард доллар болатын 40 ірі жоба жүзеге асырылуда."
Ал Беларусьпен ауыл шаруашылығы техникасын шығару және машина жасау саласында оң тәжірибе бар.
Бұл бағыттағы жобалардың құны – шамамен 180 миллион доллар.
Президент Қырғыз Республикасымен де байланыс тұрақты дамып келе жатқанын айтты.
Жеті айда екі ел арасындағы сауда-саттық көлемі былтырғы осы кезеңмен салыстырғанда 13 пайызға өскен.
"ГРАФИКА Қазақстан-Ресей Бірлескен ірі жоба саны – 40 Құны – 16,4 млрд доллар Қазақстан-Беларусь Ауыл шаруашылығы, машина жасау саласындағы жобалардың құны – 180 млн доллар Қазақстан-Қырғыз Республикасы Жеті айда сауда-саттық көлемі 13 пайызға өсті Қасым-Жомарт Тоқаев, Қазақстан Республикасының президенті Қазақстан Еуразиялық экономикалық одақ аясындағы ынтымақтастықты одан әрі дамытуға ниетті."
Бұл Одақты өте перспективті интеграциялық ұйым деп санаймыз.
"Оған мүше мемлекеттердің бәрі осы жерде 2015 жылы қол қойылған шартты қатаң сақтап, тек экономикалық интеграция, сауда-саттықты дамыту, өзара тауар алмасу бағытында ғана елдеріміздің нарығын ашу мәселелерімен айналысуы тиіс."
"Қасым-Жомарт Тоқаев Ресей, Беларусь және Қырғызстан үкіметтерінің басшыларымен кездесті."
"Мемлекет басшысы Қазақстан аумағында тұңғыш рет өткізіліп жатқан халықаралық ""Иннопром."
"Қазақстан"" өнеркәсіп көрмесіне қолдау көрсеткені үшін оларға ризашылық білдірді."
"Президенттің айтуынша, өнеркәсіп, энергетика, машина жасау, ауыл шаруашылығы және экономиканың басқа да салаларында бірлескен кәсіпорындар мен ірі жобалар саны артып келеді."
"Бұл Одаққа мүше елдердің сыртқы сауда көлемінің үздіксіз ұлғайып, биылғы бірінші жартыжылдықта 13 пайызға жеткенінен байқалады."
Мемлекет басшысы Қасым-Жомарт Тоқаев қазақстандықтарды Еңбек күнімен құттықтады.
Бұл мемлекетіміздің тұрақты дамуына жасампаз ісімен үлес қосып келе жатқан нағыз еңбекқор жандарды ұлықтауға арналған маңызды мереке.
"Олар туған елдің жарқын болашағы үшін күн сайын тынбай еңбек етіп, отаншылдықтың озық үлгісін көрсетіп жүр."
"«Адал азаматқа» тән еңбекқорлық, іскерлік, жауапкершілік, білімпаздық және жақсыдан үйрену, жаманнан жирену сынды асыл қасиеттің бәрі шынайы еңбек адамының бойынан табылады."
Сондықтан өз ісінің майталмандары қашан  да қоғамның назарында болуы тиіс.
Ал жастарымыз соларға қарап бой түзеуі керек.
"Мен Әділетті Қазақстанды еңбекқор, адал азаматтар ғана құра алатынына кәміл сенемін - делінген Президенттің құттықтауында."
"Қазақстан мен Қырғызстан үкіметі өзара ынтымақтастық туралы меморандумға қол қойды, деп хабарлайды«Хабар 24»."
Құжат аясында кәсіпкерлік саласында құны 65 миллион доллар болатын түрлі жоба жүзеге асады.
Бұл жайында екі ел арасындағы алғашқы Өңіраралық ынтымақтастық форумында айтылды.
"Келіссөз барысында тараптар суды пайдалану, энергетика, сауда, ауыл шаруашылығы салалардағы мемлекетаралық ынтымақтастық мәселелерін талқылады."
"2005 жылдан бері қазақстандық компаниялар Қырғызстанға 1,3 миллиард долларға жуық инвестиция салған."
Былтырдың өзінде бұл көрсеткіш 200 миллион долларға жуықтады.
"Ал елімізде 3,5 мың бірлескен кәсіпорын табысты жұмыс істейді."
Олардың жартысы Жамбыл облысында орналасқан.
Бұл бағыттағы жұмыстарға алдағы уақытта да жалғасады.
"Әлихан Смайылов, ҚР Премьер-министрі: - Біздің Алматы және Жамбыл өңірі көрші елдің Ыстықкөл, Талас және Шу облыстарымен шектеседі."
Бұл мемлекеттік шекарамыздың 1 200 шақырымын құрайды.
Жақын арада шекара маңындағы осы аумақтарда индустриялық сауда-логистикалық кешен құру жаңа кооперациялық жобаларды жүзеге асыруға ықпал ететін боламыз.
Бұл екі мемлекет басшыларының тауар айналымын 2 млрд долларға дейін ұлғайту жөніндегі тапсырмасына қол жеткізуге үлесін қосады.
Туыстас елдер арасындағы тауар айналымы тұрақты түрде ұлағайып жатыр.
Мәселен биыл 7 айда сауда айналымы 755 млн доллардан асқан.
"Былтырмен  салыстырғанда 12,7%-ке көп."
Екі ел кәсіпкерлеріне одан әрі тиімді болу үшін форумда 12 келісімге қол қойылды.
"Қайрат Төребаев,ҚР Сауда және интеграция вице-министрі: - Форум аясында біз 65 миллион долларға келісімдерге қол қойдық."
Ол негізінен экспорттық контрактілер.
Қырғызстан республикасына Қазақстанның тауарлары енді тасымалданатын болды.
"Сейітбек Сұлтанқұлов, кәсіпкер: - Бізге құрылыс материалдарын Тараздан алған ыңғайлы әрі тиімді.Форум аясында осы облыстағы зауыттарды аралап көрдік."
Кейбірімен келісімге де келдік.
"Бүгінгі шарадан соң сол тауарларды сатып алып,шекарадан өткізу оңайырақ болады деген үміттеміз."
"Әлихан Смайылов мемлекетаралық су шаруашылығы каналдарын цифрландырып, мониторинг жүргізу керек екенін айтты."
Басқосуда екі ел Үкіметінің басшалары суды келісе ортырып қолдануға келісті.
"2 күндік форум қорытындысы бойынша жергілікті кәсіпкерлер құс етін, медициналық және кондитерлік өнімдер мен тыңайтқыштарды еш кедергісіз экспортқа шығаратын болып уағдаласты."
"Авторлары: Мерей Бает, Бақытжан Бапаев."
«Біріккен ұлттар ұйымы біздің жер шарымыздың келешегіне ықпал ететін ұзақ мерзімді шешімдерге баса назар аудару керек».
"Америкалық беделді ""The Hill"" газеті Президент Қасым-Жомарт Тоқаевтың БҰҰ Бас Ассамблеясының мінберінен сөйлеген сөзіне қатысты осындай айдармен көлемді мақала жариялады."
Мемлекет басшысының қазіргі халықаралық мәселелерді шешу үшін бірігіп әрекет етуге шақырғанына көңіл аударады.
"Әсіресе, Қазақстанның ядролық сынақтардан жапа шеккен ел ретінде жойқын қаруды қолдану қаупіне қатысты алаңдаушылығын атап өтеді."
Ядролық қарусыздану бойынша бастамаларға қолдау білдіреді.
"Сондай-ақ, Президенттің БҰҰ ішінен Биологиялық қауіпсіздік жөнінде агенттік құру, әлемде азық-түлік қауіпсіздігі және су мәселесін шешуге бағытталған шараларды қолға алу туралы ұсынысының өте өзекті екенін айтады."
Біріккен Ұлттар Ұйымының Қауіпсіздік Кеңесіне реформа қажет.
"Бұл органның құрамында басқа елдер, соның ішінде Қазақстан да болуы керек."
"Мемлекет басшысы Қасым-Жомарт Тоқаев Бас Ассамблеяның 78-ші сессиясына қатысып, осындай бастама көтерді."
БҰҰ әмбебап құрылым.
193 мемлекет мүше.
Жиһандағы тұрақтылықты қамтамасыз ету – осы ұйымның басты міндеті.
"Бірақ, соңғы уақытта жұмыр жерден тыныштық кетті."
Биылғы сессияда да көп айтылған тақырып осы.
Қазақ басшысы да сөзін қауіпсіздіктен бастады.
«Бүгінде адамзат геосаяси қақтығыстардың жаңа кезеңіне өтті» деді.
Елдердің дүрдараздығынан миллиондаған адам жапа шегіп жатыр.
Қасым-Жомарт Тоқаев  Қазақстан Республикасының Президенті: - Қазіргі қалыптасқан кері үдеріс адамдардың қайғысын қалыңдата түседі.
"Әлемде 108 миллион адам мәжбүрлі түрде босқынға айналды, 1 миллиардтан астам адам кедейлікте өмір сүріп жатыр, 2 миллиард адам негізгі дәрі-дәрмектерге қол жеткізе алмай отыр."
Ақыр соңында адамзат болашақта әлемнің тұрақты дамуына сенімін жоғалтуы ықтимал.
"Шынында, бүгінде БҰҰ Жарғысындағы халықаралық құқықтың негізгі принциптері бұзылды."
Сессияда қазақ басшысы Украина хақында айтты.
«Дауды шешудің жолы дипломатия мен диалог» деді.
Күшке салу - тұйыққа тірейді.
Қасым-Жомарт Тоқаев  Қазақстан Республикасының Президенті: - Қазақстан Украина дағдарысын саяси реттеуді қолдайтын түрлі мемлекеттер мен елдер топтары ұсынған барлық бастамалар мен жоспарларды жоғары бағалайды.
БҰҰ Қауіпсіздік Кеңесі кеңеюі мүмкін Былтырғы 77-ші сессияда Қасым-Жомарт Тоқаев БҰҰ-ның Қауіпсіздік Кеңесіне реформа жасау керек деген.
Бұл ұсынысын биыл да айтты.
«Әйтпесе қалыптасқан қиындықты еңсеру мүмкін емес» деді.
Түркия басшысы Ердоған да осындай пайымда.
"Режеп Тайип Ердоған, Түркия Президенті: - Қақтығыстар экономикаға, энергетикаға, азық-түлікпен қамту ісіне,,, жалпы қауіпсіздікке қатер төндірді."
Барлық салада күрделі проблемалар туындады.
"Мен БҰҰ-ын, атап айтқанда осы құрылымның Қауіпсіздік Кеңесін уақыт оздырмай реформалауға шақырамын."
"Себебі, дәл осы Қауіпсіздік Кеңесі әлемдегі тыныштықтың кепілі болудан қалып, бес елдің саяси стратегияларының күрес алаңына айналды."
"Ердоғанның айтқан бес елі АҚШ, Қытай, Ресей, Ұлыбритания және Франция."
Бұл бестік  БҰҰ-ның негізгі саяси органы саналатын Қауіпсіздік Кеңесінің тұрақты мүшесі.
Вето құқығына ие.
Кеңеске халықаралық бейбітшілік пен қауіпсіздікті қолдау міндеті жүктелген.
"Бірақ, аталған орган біраздан бері сынға ұшырап жүр."
Сессия барысында Байден кеңес мүшелерін көбейтейік дегенді алға тартты.
"Джо Байден, АҚШ Президенті: - Біз реформалардың жүзеге асуына үлесімізді қоса береміз."
Дамуды тежейтін кедергілерді алып тастау керек.
"Кеңесте көп дауыс, көп пікір болғаны жөн."
Америка Қауіпсіздік кеңесінің кеңеюін қолдайды.
Әрі осы органды реформалауға күш салады.
Қауіпсіздік Кеңесіне Қазақстан қосыла ма?
Ұйым органына біздің ел кіріп қалуы мүмкін.
Мемлекет басшысы осындай бастама көтерді.
"«Егер, қауіпсіздік кеңесі кеңейетін болса, оның қатарында Қазақстан да болуы керек» деді."
"Қасым-Жомарт Тоқаев Қазақстан Республикасының Президенті: - Кеңесте«орта державалардың»және барлық дамушы елдердің үні күшейетініне, анық естілетініне кәміл сенемін."
"Байқауымызша, Қауіпсіздік Кеңесі тығырықтан шыға алмайтын сияқты."
"Сондықтан бейбітшілік пен қауіпсіздікті сақтауда маңызды рөл атқара алуы үшін оның құрамында басқа елдер, соның ішінде Қазақстан да болуы керек."
Қ. Тоқаев: Ядролық күн тәртібін қайта қарау керек Біріккен ұлттар ұйымының сессияларында қазақ тарапының ядролық қаруға қарсы сөйлемей қалған кезі болған емес.
Жаппай жою қаруының зардабын біздің жұрт жете түсінеді.
Сондықтан Мемлекет басшысы ядролық қаруға қарсы саясатты қолдайтынын жеткізді.
Қасым-Жомарт Тоқаев Қазақстан Республикасының Президенті: - Ядролық күн тәртібінің логикасын қайта қарау керек.
Ядролық державалар арасында ядролық қарудан ада әлем құру жолында өзара сенім мен ынтымақтастық болғанда ғана жаһандық тұрақтылықты қамтамасыз ете аламыз.
Осыған байланысты Қазақстан Ядролық қаруға тыйым салу туралы шартты қатаң сақтайтынын мәлімдейді.
Қазақстан аймақтық хабқа айналуға дайын Жаһан бас қатыратын күрделі мәселенің бірі – азық-түлік қауіпсіздігі.
Геосаяси текетірестердің кезінде бұл тіпті ушыға түсті.
Ал біздің ел әлем нарығына астық пен басқа да әлеуметтік маңызы бар азық-түлікті үздіксіз жеткізіп тұруға дайын.
Қасым-Жомарт Тоқаев Қазақстан Республикасының Президенті: - Қазақстан азық-түлік жеткізуші аймақтық хабқа айналуға дайын.
"Ол үшін бізде барлық қажетті ресурс, инфрақұрылым және логистика бар."
Еліміз қазірдің өзінде Еуропа мен Азия арасындағы құрлықтық жүк тасымалының 80 пайызға жуығы өтетін сенімді бағыт саналады.«Орта дәліз»аталатын Транскаспий халықаралық көлік бағдары Шығыс пен Батыс арасындағы өзара қатынастарды едәуір нығайта алады.
Климаттың өзгеруі қауіп төндіріп тұр Климат өзгеріп барады.
Бұл да бір қатер.
Мемлекет басшысының әлемдік ареналарда климаттың бұзылуын айтпай қалған кезі жоқ.
Заңдылық та шығар.
"Өйткені қатер, ең алдымен, Орталық Азияға төніп тұр."
"Қалай дейсіз ғой, 2030 жылға қарай жаһандық температура 1,5 градусқа көтерілуі мүмкін деген болжам бар."
"Ол кезде біздің аймақта температура 2,-2,5 градусқа дейін өседі."
"Салдарынан мұздықтар еріп, өзендер тартылады."
Тіпті қазірдің өзінде өңірде су тапшы.
Қасым-Жомарт Тоқаев Қазақстан Республикасының Президенті: - Біздің аймақтағы су тапшылығынан трансшекаралық өзендер бассейнінде күрделі экономикалық және басқа да мәселелер туындап отыр.
Мұндай жағдай бүкіл әлемде байқалады.
2040 жылға қарай суға жаһандық сұраныс ұсыныстан 40 пайызға асып кетуі мүмкін.
Сондықтан біз климаттың өзгеруіне қарсы күрес жөніндегі шаралармен бірге осы бір маңызды жаһандық мәселені шешу үшін саяси күш-жігеріміз бен экономикалық ресурсымызды жұмылдыруымыз керек.
"Арал тартылып, Каспий сарқылып барады."
Қазақ басшысы өзге елдерді теңізді құтқаруға шақырды.
«Бұл бағытта ұзақмерзімді халықаралық ынтымақтастықты қажет» деді.
"Аймақтағы бес елді тек су емес, Ауғанстан да алаңдатады."
Аймақты Ауғанстан алаңдатады Қасым-Жомарт Тоқаев Қазақстан Республикасының Президенті: - Біздің аймақтың күн тәртібіндегі ең өзекті мәселе – Ауғанстан.
"Ол тұрақты, өркендеген мемлекетке және сенімді сауда серіктесіне айналуы керек."
Осы орайда Алматыда Орталық Азия және Ауғанстан үшін БҰҰ-ның Орнықты даму мақсаттары жөніндегі өңірлік орталығын ашатын уақыт келді.
БҰҰ-ға мүше-мемлекеттердің барлығын біздің осы бастамамызды қолдауға шақырамын.
"Мемлекет басшысы қазіргі сын-қатерді тізе келе, аумақтық тұтастыққа тоқталды."
«Тәуелсіздік пен егемендік – басшылыққа алатын мызғымас қағидамыз» деді.
Дара жүріп даму мүмкін емес.
Сондықтан Президент әлім мінберінен Қазақстанның стратегиялық мәселе бойынша негізгі одақтастармен қарым-қатынасты жалғастыра беретінін атап өтті.
"Мұнысы төңіректе қандай жағдай болса да, біздің ел бейбіт һәм ашық саясаттан айнымайды дегені."
Авторы: Қорған Қонысбайұлы
Қасым-Жомарт Тоқаев БҰҰ Бас Ассамблеясының 78-сессиясы аясында Португалия Президенті Марселу Ребелу де Соузамен кездесті.
Мемлекеттер басшылары екі елді достық қатынастар мен өзара тиімді ынтымақтастық байланыстыратынын атап өтті.
"Тараптар инвестиция, су ресурстарын басқару, туризм және басқа да салалардағы жан-жақты қатынастарды одан әрі арттыру үшін зор әлеует бар екенін айтты."
Мемлекет басшысы Нью-Йорк қаласына сапарында БҰҰ Бас Ассамблеясының 78-сессиясы аясында өткен Жалпы дебатқа қатысты.
Ең биік халықаралық мінберде сөз алған Қазақстан Президенті адамзат баласы бұрын-соңды басынан өткермеген аса үлкен сын-қатерлермен бетпе-бет келіп отырғанын және геосаяси қақтығыстардың жаңа кезеңіне өткенін мәлімдеді.
–Бұған БҰҰ Жарғысындағы халықаралық құқықтың негізгі принциптерінің бір мезетте бұзылуы себеп болып отыр.
"Құқықтық темірқазықтың жойылуы қазіргі халықаралық қатынастар жүйесіне уақыт өткен сайын ауыртпалық түсіріп, түрлі қарама-қайшылық тудырады."
"Басты халықаралық құқықтық құжаттардың тәртібін сақтамау, тоқтатып қою және оны тәрк ету тәжірибесі – өте алаңдатарлық жағдай."
Өйткені мұның соңы адамзаттың араздығына әкелуі мүмкін.
"Бұл жағдай сауда жүйесін бұзады, экономиканың өзегі саналатын тасымал тізбегін әлсіретеді, сондай-ақ азық-түлік қауіпсіздігіне зардабын тигізіп, инфляцияның қарқынын күшейтеді."
Қазіргі қалыптасқан кері үдеріс адамдардың қайғысын қалыңдата түседі.
"Әлемде 108 миллион адам мәжбүрлі түрде босқынға айналды, 1 миллиардтан астам адам кедейлікте өмір сүріп жатыр, 2 миллиард адам негізгі дәрі-дәрмектерге қол жеткізе алмай отыр."
Ақыр соңында адамзат болашақта әлемнің тұрақты дамуына сенімін жоғалтуы ықтимал.
Өскелең ұрпақ өздеріне мұра болып қалатын әлемнің енді жақсаратынына сенбейді.
"Сондықтан Қазақстан БҰҰ Жарғысының қағидаттарына өзінің мызғымас адал екенін тағы бір рет мәлімдейді, – деді Президент."
"Мемлекет басшысының айтуынша, БҰҰ Бас Асасамблеясына жиналған көшбасшылар адамзаттың тағдыры мен болашағына жауапты."
"–Диалог – жаңа принциптер мен нормалар бойынша келісімге қол жеткізуге мүмкіндік беріп, қолайлы орта қалыптастырудың жалғыз жолы."
"Қабылданып жатқан барлық шешімге қарамастан, әлемнің көптеген аймағында қақтығыстар жалғасып жатыр."
"Біз барлық тарапты БҰҰ Жарғысы мен халықаралық құқықтың жалпыға бірдей нормаларын негізге ала отырып, қақтығыстарды реттеудің дипломатиялық жолын іздеуге шақырамыз."
Осы орайда Қазақстан Украина дағдарысын саяси реттеуді қолдайтын түрлі мемлекеттер мен елдер топтары ұсынған барлық бастамалар мен жоспарларды жоғары бағалайды.
Халықаралық дауларды шешуде әрқашан дипломатия мен диалог басшылыққа алынуы керек.
"Сондықтан біз қазіргі жаһандық институттардың жалғыз жүйесін тұрақтандыруға барынша күш салуымыз қажет, – деді Қасым-Жомарт Тоқаев."
"Сонымен қатар Мемлекет басшысы Қауіпсіздік Кеңесіне жан-жақты реформа жасамай, бұл қиындықтар еңсерілмейтінін мәлімдеді."
"–Кеңесте «орта державалардың» және барлық дамушы елдердің үні күшейетініне, анық естілетініне кәміл сенемін."
"Байқауымызша, Қауіпсіздік Кеңесі тығырықтан шыға алмайтын сияқты."
"Сондықтан бейбітшілік пен қауіпсіздікті сақтауда маңызды рөл атқара алуы үшін оның құрамында басқа елдер, соның ішінде Қазақстан да болуы керек."
Біздің өңірде Ұйымға мүше мемлекеттердің ықпалдастығының жандануы Азиядағы өзара іс-қимыл және сенім шаралары жөніндегі кеңесті құрлықтағы делдалдық пен бітімгершілікке үлес қосуға қабілетті толыққанды халықаралық ұйымға айналдыруда оң ықпал етті.
Қазақстан Шанхай ынтымақтастық ұйымының қазіргі төрағасы ретінде Әділетті әлем мен келісімді жақтайтын дүниежүзілік бірлік туралы бастама көтерді.
Біз сіздерді осы игі іске қосылуға шақырамыз.
"Бұл – жаңа қауіпсіздік парадигмасын, әділ экономикалық ортаны және таза планетаны қамтитын бастама."
"Жаһандық Оңтүстік пен жаһандық Солтүстік арасында ашық диалог орнату – оның негізгі арқауы, – деді Мемлекет басшысы."
"Қасым-Жомарт Тоқаевтың айтуынша, адамзат бетпе-бет келген барлық сын-қатерлердің ішінде ядролық қаруды қолдану қаупі ең жойқыны болуы мүмкін."
30 жыл бұрын Қазақстан Кеңес өкіметінен мұраға қалған төртінші ядролық арсеналынан өз еркімен бас тартты.
–Сондықтан ядролық күн тәртібінің логикасын қайта қарау керек.
Ядролық державалар арасында ядролық қарудан ада әлем құру жолында өзара сенім мен ынтымақтастық болғанда ғана жаһандық тұрақтылықты қамтамасыз ете аламыз.
Осыған байланысты Қазақстан Ядролық қаруға тыйым салу туралы шартты қатаң сақтайтынын мәлімдейді.
Біз қарусыздану және қаруды таратпау саласы бойынша жаңа тетіктерді дамытуды қолдаймыз.
"2045 жылға қарай ядролық қарудан толық бас тартудың стратегиялық жоспары қазіргі көшбасшылардың жаһандық қауіпсіздікті қамтамасыз етуге қосқан ең маңызды үлесі болуы мүмкін, – деді Қазақстан Президенті."
Мемлекет басшысы COVID-19 пандемиясының ауыр салдары болашақ биологиялық қауіп-қатерлер алдында дәрменсіз екенімізді көрсетіп бергеніне назар аударды.
Осыған байланысты Қазақстан Ассамблеяның Бас хатшысы мен Төрағасына Биологиялық қауіпсіздік жөніндегі халықаралық агенттік құру процесін бастау туралы үндеу тастады.
–Біз Бас хатшы ұсынған «Бейбітшіліктің жаңа күн тәртібін» қолдаймыз.
Бұл стратегиялық құжат әлемде белең алған сенімсіздік пен өшпенділікке қарсы тұруы керек.
Қазақстан келесі жылы өтетін Болашақ саммитінде Болашақ пактісін қабылдау ісінде қолдаушы рөлін атқарады.
Бірақ қару-жараққа тыйым салумен немесе декларацияға қол қоюмен ғана бейбітшілік орнамайды.
Бейбітшілік мәдениетін қалыптастыруда дінаралық және конфессияаралық диалог аса маңызды.
Жуырда қасиетті кітаптарға құрметсіздік таныту актілері болды.
Біз осы жағдайға алаңдаушылық білдіреміз.
"Исламға және басқа да діндерге қатысты жасалған мұндай тағылық әрекеттерден еркіндіктің, сөз бостандығының және демократияның нышаны білінбейді."
Құран секілді қасиетті кітаптардың бәрі вандализмнен құқықтық тұрғыда қорғалуға тиіс.
"Түптеп келгенде, бейбітшілік мәдениеті тек «бірлігіміз – әралуандығымызда» және өзара құрмет қағидаттарына негізделе алады."
"Сондықтан мен Астанада өтетін Әлемдік және дәстүрлі діндер көшбасшылары съезінің елеулі рөлін мақтан тұтамын, – деді Президент."
"Қасым-Жомарт Тоқаевтың пікірінше, Қазақстан өзінің ұлттық мүддесін көздей отырып, өзекті халықаралық мәселелерді шешудің үнемі бейбіт жолын іздейтін мемлекет."
"–Тәуелсіздік, аумақтық тұтастық және егемендік – мұның бәрі халқымыз қазір де, келешекте де басшылыққа алатын мызғымас қағидалар."
"Біз барлық стратегиялық мәселе бойынша негізгі одақтастарымызбен қарым-қатынасымызды жалғастыра береміз, – деді Мемлекет басшысы."
"Президент даму құқығын қамтамасыз ете отырып, жаһандағы өзекті мәселелерді шешуге ықпал ететін жаңа бағамдар керек екенін атап өтті."
"–Ол үшін Дүниежүзілік сауда ұйымының қағидаттары мен ережелеріне негізделген ашық, анық әрі инклюзивті көпжақты сауда жүйесі қажет."
Сонымен қатар бізге жаһандық азық-түлік қауіпсіздігінің анағұрлым мінсіз жүйесін құруды ойластырған жөн.
Былтыр дүниежүзі халқының 10 пайызға жуығы аштықпен бетпе-бет келді.
"Өндіріс көлемін және азық-түлік тауарларының экспорты мен импортын қоса алғанда, азық-түлік қауіпсіздігі жөніндегі ақпаратпен еркін алмасу ісін жандандыру қажет."
Біз халықаралық қауымдастықтың азық-түлік дағдарыстарына төтеп беру шараларын қаржыландыруына ашық мониторинг жүргізуді бірлесіп қамтамасыз етуіміз керек.
Қазақстан азық-түлік жеткізуші аймақтық хабқа айналуға дайын.
"Ол үшін бізде барлық қажетті ресурс, инфрақұрылым және логистика бар."
Еліміз қазірдің өзінде Еуропа мен Азия арасындағы құрлықтық жүк тасымалының 80 пайызға жуығы өтетін сенімді бағыт саналады.
«Орта дәліз» аталатын Транскаспий халықаралық көлік бағдары Шығыс пен Батыс арасындағы өзара қатынастарды едәуір нығайта алады.
"Бұл көлік бағдары маңызды нарықтар арасындағы сауда қарқынын ұлғайтып, теңіз жолымен жүк тасымалдауға кететін уақытты екі есеге жуық қысқартуға мүмкіндік береді, – деді Қасым-Жомарт Тоқаев."
Мемлекет басшысы климаттың өзгеруімен күрес жөніндегі мәселеге баса мән берді.
"–2030 жылға қарай жаһандық температураның 1,5 градусқа көтерілуін шектей алғанның өзінде, Орталық Азиядағы температураның 2,-2,5 градусқа дейін көтерілуімен бетпе-бет келеміз."
"Климат жөніндегі Париж келісімі аясында ауқымды жұмыс атқарылғанына қарамастан, біз барлығымыз көміртегісіз келешекке ұмтылысымыздан айнымауымыз қажет."
Климат мәселесін сауда және инвестициялық ынтымақтастықты шектейтін шаралар үшін пайдаланбау керек.
"Керісінше, біз БҰҰ айқындаған Климат өзгерісімен күрес жөніндегі оң шаралар сияқты нәтижелі өзгерістерге баса мән беруге тиіспіз."
"Мұнда «жасыл» экономикаға негізделген жұмыс орындарын ашуға инвестиция құю, қазба отындарын пайдалануды субсидиялауды тоқтату және климаттағы өзгеріске қарсы күрес әрекеттерінің барлық деңгейінде әділеттілікті, инклюзивтілікті және әйелдердің қатысуын қамтамасыз ету шаралары қамтылады."
"Алайда тиісті қаржыландыру болмаса, климаттың өзгеруімен күрес жөніндегі ауқымды жоспар жүзеге асырылмайды, – деді Президент."
Қазақстан тарапы Әділетті энергетикалық жүйеге көшу бағдарламасын (Just Energy Transition Partnership) іске қосуды ұсынды.
"Мемлекет басшысы көмірді пайдаланудан кезең-кезеңімен, орнықты және әлеуметтік жауапкершілікті ескере отырып бас тарту климаттың өзгеруіне қарсы күреске арналған жаһандық мақсаттарға жетуді едәуір ілгерілететінін жеткізді."
–Алматыда Орталық Азия үшін климат өзгерісі мен жасыл энергетика бойынша Жобалық кеңсе ашу жөніндегі Қазақстанның бастамасы осы мәселелерді шешуге ықпал ете алады.
"Біз 2026 жылы БҰҰ аясында Қазақстанда Аймақтық климаттық саммит өткізуді жоспарлап отырмыз, – деді Қазақстан Президенті."
Қасым-Жомарт Тоқаев өз сөзінде Орталық Азия өңіріндегі су тапшылығы трансшекаралық өзендер бассейнінде күрделі экономикалық және басқа да мәселелер туындатып отырғанына назар аударды.
Мұндай жағдай келешекте бүкіл әлемде байқалады.
2040 жылға қарай суға жаһандық сұраныс ұсыныстан 40 пайызға асып кетуі мүмкін.
–Біз климаттың өзгеруіне қарсы күрес жөніндегі шаралармен бірге осы бір маңызды жаһандық мәселені шешу үшін саяси күш-жігеріміз бен экономикалық ресурсымызды жұмылдыруымыз керек.
Келесі жылы Қазақстан Халықаралық Аралды қорғау қорына төрағалық етеді.
Біз қоршаған ортаның одан әрі тозуына жол бермеу және бір кездері планетамыздағы аумағы жөнінен төртінші орында тұрған көлдің айналасындағы тіршілікке кері әсерін болдырмау жұмыстарын жалғастырамыз.
"Қазір әлемдегі ең ірі көл – Каспий теңізі де суының тартылуы, су арналарының бұрылуы, флорасы мен фаунасының ластануы сияқты экологиялық мәселелермен бетпе-бет келіп отыр."
"Каспий теңізін құтқару мәселесі ұзақмерзімді халықаралық ынтымақтастықты қажет ететін ортақ басымдыққа айналуы керек, – деді Мемлекет басшысы."
Президент Қазақстан Орталық Азия елдерімен көпжақты ынтымақтасты одан әрі нығайтуға ниетті екенін айтты.
Аймағымыз халықаралық қауымдастықтың «біртұтас әрі дербес» бөлігі ретінде маңызды рөл атқарады.
Сондай-ақ дамудың жаһандық процестеріне өз үлесін қоса алады.
"Қасым-Жомарт Тоқаев Ауғанстан тұрақты, өркендеген мемлекетке және сенімді сауда серіктесіне айналуы керек деп санайды."
Осы орайда ол Алматыда Орталық Азия және Ауғанстан үшін БҰҰ-ның Орнықты даму мақсаттары жөніндегі өңірлік орталығын ашу туралы бастаманы қолдауға шақырды.
"Бұдан бөлек, Президент жиын қатысушыларына Қазақстанда жүргізіліп жатқан реформалар, Конституцияға енгізілген түзетулер, елдегі саяси-экономикалық жүйенің жаңғыруы жөнінде қысқаша мәлімет берді."
"Сондай-ақ елімізде жүргізіліп жатқан реформалардың түп негізінде әділдік, теңдік, адалдық пен еркіндік қағидаттары жатқанын жеткізді."
"–Менің пікірімше, кез келген жағдайда заң үстемдігін сақтау бәрінен басым тұруы қажет."
"Саяси реформалар мен адами капиталды дамытуға жұмсалатын инвестиция ғана экономикамызды әлдеқайда мықты әрі тұрақты ететінін жақсы түсінеміз, – деді Президент."
"Мемлекет басшысының айтуынша, Қазақстан гендерлік теңдікті қамтамасыз ету, әйелдер мен қыздардың құқықтарын және мүмкіндіктерін кеңейту тұрғысынан едәуір ілгерілеген."
"Президент жуырдағы Жолдауында, ең алдымен азаматтарымыздың лайықты өмір сүруіне қажетті мүмкіндіктерді қамтамасыз етуге бағытталған жаңа экономикалық саясатты ұсынғанын атап өтті."
"–Өскелең ұрпақтың денсаулығы, әл-ауқаты және сапалы білім алуы Қазақстанның мемлекеттік саясатының негізгі басымдығы саналады."
Мен елімізді баянды болашаққа жетелейтін жастарға зор сенім артамын.
Елімізде және шетелдерде кемел келешек үшін аянбай еңбек етеміз.
Біріккен Ұлттар Ұйымының негізінде жатқан бірлік пен ұжымдық ықпалдастық рухын жаңғыртайық!
Жарқын әлем құруға деген ортақ мақсатымыз біздің әралуандығымыздан әрдайым биік тұруға тиіс екенін есте ұстайық.
"Қазақстан жарқын, әділетті және орнықты әлем құру ісінде БҰҰ-ға мүше мемлекеттердің бәрімен ынтымақтастық орнатуға дайын,– деп сөзін қорытындылады Қасым-Жомарт Тоқаев."
Бірер уақыттан кейін БҰҰ Бас Ассамблеясының сессиясы аясындағы АҚШ-Орталық Азия саммиті басталады.
Ақ үй басшысы бірінші рет аймақтағы елдердің президенттерімен бір үстелде кездескелі отыр.
Сарапшылар ресми Вашингтон Орталық Азиямен байланысты арттыруға мүдделі екенін байқатты дейді.
"С5+1, яғни Орталық Азия - АҚШ саммитінде Джо Байденнен кейін Қазақстан президенті Қасым-Жомарт Тоқаев сөз сөйлейді деп күтілуде."
"Нұрбек Бекен, тілші: «Бүгін БҰҰ Бас штаб пәтерінде кешегіден де қарбалас."
Бірнеше квартал бұрын құрал-жабдықтарды тексеріп өткізеді.
Медиаорталыққа келгенде тағы бір мәрте магниттік сканерден сүзеді.
Өйткені Бас Ассамблеяның 78-ші сессиясының үлкен дебатына әлемдегі 150-ден астам мемлекет басшылары мен өкілдері келді.
Оның ішінде алып держава АҚШ президенті Джо Байден де бар.
"Басты тақырып әскери қақтығыстар, климаттың өзгеруі, жаңа технологиялық қауіп қатер мен әлеуметтік теңзідікке арналып отыр."
"Түске дейін АҚШ басшысы баяндама жасап ертеңгі қатерді тоқтату үшін, бүгінгі қатерге қарсы тұруға шақырды»."
"Гэвин Хелф, АҚШ Бейбітшілік институтының аға сарапшысы: «Бұл жерде уран туралы айтуға болады."
Әлем бойынша уранның 40 процені Қазақстанда бар.
Ал жаңа энергетикалық экономикада атом үлкен маңызға ие.
Орталық Азия елдері үшін шикізатты ғана саудалудың перспективасы аз.
"Меніңше аймақтағы мемлекеттер, әсіресе Қазақстан 20 жылдан кейін әлемдік экономикада қандай орын алатынын ойлануы керек."
"Бұл жерде Америка, негізінен, техникалық, экономикалық және құрылымдық тұрғыдан алғанда өте пайдалы рөл атқара алады»."
«Ал түстен кейін сессия аясындағы Орталық Азия - АҚШ саммиті басталады.
Бұл С5+1 форматында президенттер деңгейінде алғашқы жиын болып отыр.
Сарапшылар бұл ресми Вашингтонның аймаққа деген жаңа саяси бағытын айқындайды деп есептейді.
"Аймақ елдері іргедегі көрші мемлекеттермен Батыс арасында мүдделер тоғысатын экономикалық бағытты таңдауы керек, дейді."
"Нұрбек Бекен, тілші: - АҚШ президентінің кеңесшісі Джейк Салливан брифингте саммит қорытындысы бойынша бірлескен мәлімдеме қабылдануы мүмкін екенін айтып қалды."
Онда негізгі салаларды қамтыған нақты жоспарларды тиімді жүзеге асыру үшін Америка Құрама Штаттары белгілі бір ресурстар беруге дайын дейді президенттің кеңесшісі.
"Саммитте аймақтық қауіпсіздіктен бастап сауда байланысы, климаттың өзгеруі және заң үстемдігін нығайтуға арналған реформаларға дейінгі бірқатар мәселе талқыланбақ."
Нұрбек Бекен
Мемлекет басшысы Черногория президентімен де келіссөз жүргізді.
Кездесу барысында Қасым-Жомарт Тоқаев еліміз Черногорияны Оңтүстік-Шығыс Еуропадағы маңызды серіктес ретінде қарастыратынын атап өтті.
Сонымен қатар әріптесі Яков Милатовичке келесі жылы Подгорица қаласында Қазақстанның Консулдығын ашу жоспары туралы айтты.
Бұл қадам екі ел арасындағы байланыстарды дамытуға тың серпін береді.
"Қасым-Жомарт Тоқаев, Қазақстан Республикасының президенті: - Біздің елдеріміздің арасы жақындай түсті."
Себебі азаматтарымыз Астанадан Подгорицаға тікелей әуе рейсімен ұшады.
Жыл сайын 40 мыңнан астам адам визасыз режимді пайдаланады.
Қазақстан азаматтары Черногорияға еңбек демалысын өткізу үшін ұшып барады.
"Әрине, бұл елдеріміз арасындағы гуманитарлық байланыс пен экономикалық ынтымақтастықты дамытуға тың серпін береді."
Ал өз кезегінде Яков Милатович екіжақты ынтымақтастықтың қарқынды дамып келе жатқанын атап өтті.
Черногория Президенті жан-жақты байланысты одан әрі нығайтуға ниет білдірді.
"Яков Милатович, Черногория президенті: - Президент мырза, мен Сізбен кездескеніме өте қуаныштымын."
"Өзіңіз білетіндей, біз Қазақстан мен Черногория арасындағы достықты өте жоғары бағалаймыз."
Осы кездесуге менімен бірге еліміздің Премьер-министрі де келді.
Ол Черногорияны қазақстандық туристер үшін тартымды етуге ерекше қызығушылық танытады.
Екі ел арасындағы тікелей әуе рейсінің қызмет көрсете бастағанына өте қуаныштымыз.
"Бізге Қазақстаннан туристердің көптеп келетіні қуантады, – деді Яков Милатович."
Президенттер халықаралық күн тәртібіндегі мәселелерді және тараптардың Біріккен Ұлттар Ұйымы аясындағы өзара ықпалдастығының жай-күйін талқылады.
Кездесу соңында Қасым-Жомарт Тоқаев пен Яков Милатович бір-бірін өз елдеріне ресми сапармен келуге шақырды.
"2023 жылғы 20 қыркүйек АҚШ, Нью-Йорк, БҰҰ штаб-пәтері Қасым-Жомарт Тоқаев БҰҰ Бас Ассамблеясының 78-сессиясы аясында Румыния Президенті Клаус Йоханниспен кездесті."
Мемлекет басшысы Қазақстан мен Румыния арасындағы сауда-экономикалық байланыстардың қарқынды дамып келе жатқанын атап өтті.
Румыния Қазақстанның Шығыс Еуропадағы жетекші сауда серіктесі.
"Бүгінде екіжақты сауда-саттық көлемі 20 пайызға артып, 1,3 миллиард долларға жетті."
– Біз Румынияны достас мемлекет ретінде қарастырамыз.
"Сіздің елдің тарихына, жүргізіп отырған саясатыңызға және халқыңыздың дәстүріне құрметпен қараймыз, – деді Қасым-Жомарт Тоқаев."
"Мемлекет басшысы сауда-экономикалық қарым-қатынастарға тың серпін беру үшін Үкіметаралық комиссияның, Қазақстан және Румыния Іскерлік кеңесінің жұмысын жандандыру керек екенін айтты."
Мемлекет басшысы Америкаға сапары аясында Біріккен Ұлттар Ұйымының Бас хатшысы Антониу Гутерришпен кездесті.
"Тараптар Қазақстанның бұл ұйыммен жан-жақты ынтымақтастығының бағыттарын айқындап, қазіргі заманның өзекті сын-қатерлерін талқылады."
"Антониу Гутерриш Қасым-Жомарт Тоқаевқа ілтипат білдіріп, екіжақты серіктестіктің қарқынды дамып келе жатқанын атап өтті."
"Президент өз кезегінде Бас хатшының қызметіне жоғары баға беріп, оның бейбітшілікті, тұрақтылық пен қауіпсіздікті қамтамасыз етуге бағытталған іс-әрекетін қолдайтынын жеткізді."
Мемлекет басшысы Wabtec компаниясының президенті және бас атқарушы директоры Рафаэль Сантананы қабылдады.
Кездесуде теміржол саласын жаңғырту аясындағы ынтымақтастық талқыланды.
"Рафаэль Сантана елдегі сутегі технологиясын қолданатын локомотивтер мен қосалқы бөлшектер өндірісін іске қосу, инжиринг орталығы, технологиялық трансферт құру үшін пысықталып жатқан инвестициялық жобалар туралы мәлімет берді."
"Мемлекет басшысы компанияның көлік-логистика саласына шамамен 1 миллиард доллар инвестиция құю жоспарын құптап, мұның Транскаспий халықаралық көлік бағдарын дамытуға ықпал ететінін өтті  ҚТЖ МЕН Wabtec ынтымақтастық туралы келісімге қол қойды Президенттің АҚШ-қа сапары аясында «Қазақстан темір жолы» мен Wabtec арасында стратегиялық ынтымақтастық туралы негіздемелік келісімге қол қойылды."
"Айта кетейік, Wabtec көлік-логистика саласындағы жаһандық көшбасшылардың бірі."
Бұл компанияның әлемнің 50-ден астам елінде филиалы бар және онда 27 мыңнан аса адам жұмыс істейді.
"Аралды құтқару жөніндегі Халықаралық қордың құрылғанына биыл 30 жыл толды, деп хабарлайды«Хабар 24»."
Осы уақыт аралығында қандай жұмыстар атқарылды?
Ұйымның болашағы не болмақ?
Ал ең бастысы ол Арал теңізінің тағдырына қалай әсер етіп жатыр?
Осы және өзге де сұрақтарды бүгін Тәжікстанда Орталық Азия елдерінің басшылары Аралды құтқару жөніндегі кеңестің кезекті отырысында талқылады.
"Дамир Берікұлы, тілші: - Душанбеде кешелі бері көтеріліп жатқан тақырыптардың қай-қайсы болса да маңызды."
Алайда Аралдың жөні бөлек.
"Себебі оның тартылуы аймақтың ғана емес, әлемнің экологиялық проблемасына айналғалы қашан."
"Орталық Азия елдерінің басшылары бұл мәселені жыл сайын болмаса да, 3 жылда бір жиналып, осылай талқылап отырады."
Аралды құтқару жөніндегі халықаралық қорға соңғы 3 жыл қатарынан Тәжікстан төрағалық етті.
"Тәжік басшысы Эмомали Рахмонның сөзінше, осы уақыт ішінде ұйымға 655 млн доллар инвестиция тартылып, ол Біріккен Ұлттар Ұйымына бақылаушы ретінде тіркелді."
"Президент Қасым-Жомарт Тоқаев аталған жетістіктер үшін әріптесіне алғыс білдіріп, қор жұмысын жандандыруға сеп болатын жаңа бағыттарды атады."
Ең алдымен ұйымнның құқықтық базасын тездетіп жетілдіру маңызды.
"Одан қалды оны ары-бері көшіре бермей, бір елге орналастыру туралы ұсыныс айтты."
"Мәселен, Қазақстан тарапы тұрақты төраға болуға дайын."
"Бұл атқарылған істердің тиімділігін арттырып, оны жүйелеу үшін қажет."
"Қасым-Жомарт Тоқаев, Қазақстан Республикасының Президенті: - Арал теңізі бассейніндегі су ресурстарын есепке алатын, мониторинг жасайтын, басқаратын және бөлетін бірыңғай автоматтандырылған жүйе енгізу бойынша жұмыс жоспарын әзірлеу керек."
"Бұл бастаманың жүзеге асырылуы аймақтағы суды пайдаланудың ашықтығын қамтамасыз етіп, Орталық Азия елдерімен арадағы диалогты және достықты нығайтуға ықпал етеді."
Біздің бұл кездесуіміз су саласындағы өңірлік ынтымақтастықты одан әрі нығайтуға ықпал ететін шешімдерді уақытылы және бірлесе қабылдауға мүмкіндік береді деп сенемін.
Президенттің тағы бір ұсынысы – Орталық Азияның су-энергетика ресурстарын тиімді пайдалану үшін ұзақмерзімді әрі орнықты аймақтық ынтымақтастық механизмін құру.
Оны Халықаралық су-энергетика концорциумы атқара алар еді.
"Қасым-Жомарт Тоқаев, Қазақстан Республикасының Президенті: - Сонымен қатар біз суды тиімсіз пайдалану және экологиялық зардаптарды елемеу проблемаларымен бетпе-бет келіп отырмыз."
Біздің өңірдегі Сырдария мен Әмудария секілді 2 негізгі өзен арнасының реттелу дәрежесі тым жоғары.
Бұл өзендердің бассейндерінде жалпы көлемі шамамен 65 текше километрге жететін 80-нен астам су қоймасы салынған.
"Осылайша, антропогендік жүктеме артып, табиғатты экстенсивті пайдалану жалғасады және әртүрлі әлеуметтік-экологиялық проблемалар ушығады деген болжам бар."
Мұның бәрі аймақтық қауіпсіздікке айтарлықтай қатер төндіреді.
Тағы бір маңызды бастаманың бірі – Орталық Азия елдерінің климат мәселелері жөніндегі жобалық кеңсесін құру.
Бұл қадам климаттың өзгеруіне бейімделу және оның салдарын азайту үшін пәрменді шаралар әзірлеуге мүмкіндік бермек.
Ал ең бастысы әрі қарапайымы – суды үнемдей білу.
Мұны Президент Қасым-Жомарт Тоқаев жақында өз Жолдауында да айтты.
Ол үшін дамыған технологияның көмегіне сүйенбей болмайды.
"Султон Рахимзода, Аралды құтқару жөніндегі халықаралық қордың атқарушы комитеті төрағасы: - Егер Орталық Азия елдеріне қарайтын болсақ, біз қазір бір гектер жерге 15 мың текше метрге дейін су пайдаланамыз."
Алайда әлемде бұл көрсеткіш 2 есе төмен.
Ал су үнемдеу технологиясын қолданатын елдерде ол 5 мың текше метрден аспайды.
"Аралдың жартысы Өзбекстанға тиесілі болғандықтан, олар да теңіздің тағдырына алаңдаулы."
"Шавкат Мирзиеевтің сөзінше, соңғы жылдары Аралдың құрғап қалған 1,5 млн гектар астам табанына ағаш отырғызылған."
Дәл мұндай жұмыстар Қызылорда облысында да жүргізіліп жатыр.
"Алайда Арал апатының салдарымен ғана күреспей, себебін анықтап, суын молайтудың қамын жасау қажет."
"Дамир Берікұлы, тілші: - Аталған қорға 2024 жылдан бастап Қазақстан тарапы төрағалық етеді."
Ал 2026 жылы Аралды құтқару жөніндегі кеңестің кезекті отырысы біздің елде ұйымдастырылады.
"Авторлары: Дамир Берікұлы, Марат Диханбаев, Бахытбек Нұртаев, ПТРК көмегімен."
Мемлекет басшысы Қасым-Жомарт Тоқаев Тәжікстан Президенті Эмомали Рахмонға Қазақстан атынан отандық QazTechna компаниясы құрастырған мектеп автобусы мен өкпе ауруларын емдеуге арналған медициналық жабдықтар жиынтығын сыйға тартты.
Сый-сияпат «ЭКСПО Орталық Азия – 2023» көрмесін аралау барысында жасалды.
Аталған көрмеге Орталық Азия елдерінің өнімдері қойылған.
"Мәселен, Қазақстан павильонында металлургия, химия, жеңіл өнеркәсіп және фармацевтика, құрылыс, автокөлік құрастыру, ауыл шаруашылығы машиналарын жасау және басқа да салалар бойынша 130-дан астам кәсіпорынның өнімдері жайғастырылған."
Мәртебелі меймандар отандық BARK Technology компаниясы әзірлеген жиілігі 20-320 Гц виброакустикалық толқын арқылы өкпені емдеуге арналған бірегей қазақстандық медициналық аппаратына ерекше назар аударды.
"Бүгінде оны Ресей, Өзбекстан, Беларусь, Панама, Біріккен Араб Әмірліктері мен Сингапурдың жетекші клиникалары сатып алған."
Душанбе қаласына жұмыс сапарымен келген Қасым-Жомарт Тоқаев Тәжікстан Президенті Эмомали Рахмонмен кездесті.
Мемлекет басшысы дәстүрлі қонақжайлық көрсеткені және тәжік жерінде зор құрметпен қарсы алғаны үшін Эмомали Рахмонға алғыс айтты.
"Қазақстан мен Тәжікстан президенттері екіжақты қатынастардың қазіргі жағдайы мен перспективасын, сондай-ақ бұған дейін жоғары деңгейде қол жеткізілген уағдаластықтардың жүзеге асырылу барысын талқылады."
"Кездесуде сауда-экономикалық, көлік-логистикалық және мәдени-гуманитарлық салалардағы ынтымақтастыққа баса мән берілді."
Екі ел басшылары стратегиялық серіктестік пен одақтастықты одан әрі нығайтуға өзара ниетті екенін растады.
Сонымен қатар президенттер өңірлік күн тәртібіндегі өзекті мәселелерді қарастырды.
Мемлекет басшысы Қасым-Жомарт Тоқаев Президент Эмомали Рахмонның шақыруымен Тәжікстан Республикасына жұмыс сапарымен барды.
Сапар аясында Қазақстан Президенті Орталық Азия мемлекеттері басшыларының V Консультативтік кездесуіне және Халықаралық Аралды құтқару қорының құрылтайшы мемлекеттер басшылары Кеңесінің отырысына қатысады деп жоспарланып отыр.
Душанбе халықаралық әуежайында Мемлекет басшысын Тәжікстан Премьер-министрі Кохир Расулзода қарсы алды.
"Мемлекет басшысы Қатардың Power International Holding компаниясының иелері Рамез Әл-Хаят пен Муатаз Әл-Хаятты қабылдады, деп хабарлайды Ақорданың баспасөз қызметі."
Кездесу барысында Президент еліміздің Таяу Шығыстағы стратегиялық серіктесі саналатын Power International Holding компаниясы Қазақстан мен Қатар арасындағы экономикалық байланыстарды жолға қою ісіне тың серпін беретінін атап өтті.
Сонымен қатар кездесуде энергетика және геологиялық барлау салаларындағы ынтымақтастық мәселелері қарастырылды.
"Бұдан бөлек, ауыл шаруашылығы, девелопмент-жобаларды іске асыру, денсаулық сақтау бағыттарындағы қарым-қатынастардың перспективалары талқыланды."
Қасым-Жомарт Тоқаев экономиканы дамыту бойынша Қазақстанда кешенді шаралар қабылданып жатқанын және шетелден тікелей инвестиция тарту үшін барлық жағдай жасалғанын айтты.
"Президентке ұлттық компанияның биылғы бірінші жартыжылдықтағы негізгі қаржы-шаруашылық көрсеткіштері және газ саласын реформалау жұмыстарының барысы туралы есеп берілді, деп хабарлайды Ақорданың баспасөз қызметі."
"Қасым-Жомарт Тоқаевқа «QazaqGaz» ҰК» акционерлік қоғамы 2022 жылдың басынан бастап Атырау, Маңғыстау облыстары мен Алматы қаласында өз қаражаты есебінен сомасы 400 миллиард теңге болатын инвестициялық жобаларды іске асырғаны жөнінде баяндалды."
Былтыр жыл басынан бері ұлттық компания халық пен бизнес үшін газ бағасын 389 миллиард теңгеге субсидиялады.
Осы кезеңде 450 мыңға жуық қазақстандық табиғи газға қол жеткізді.
Мемлекет басшысына газ тапшылығы мәселесінің шешілуіне қатысты мәлімет берілді.
"Санжар Жаркешовтің айтуынша, қабылданған шаралар алдағы күзгі және қысқы кезеңде Қазақстанда табиғи газбен артығымен қамтамасыз етеді."
Сонымен қатар Қасым-Жомарт Тоқаевқа Бейнеу – Бозой – Шымкент магистральды газ құбырының екінші желісіне қатысты жобаның жүзеге асырылу барысы және Қытай Халық Республикасымен жаңа экспорттық келісімшартқа қол қойылуы жөнінде ақпарат берілді.
"Бұдан бөлек, Президентке газ саласының орта мерзімді стратегиясын жүзеге асыру, газ өңдеу қуатын ұлғайту және елімізді одан әрі газбен қамтамасыз ету перспективалары жөнінде мәлімет берілді."
Мемлекет басшысына газдың ресурстық базасын кеңейту жұмыстары туралы да баяндалды.
"«QazaqGaz» ҰК» АҚ төрағасының айтуынша, 2023 жылдың соңына дейін жаңа Анабай газ кен орны іске қосылады, сондай-ақ Придорожное кен орнын игеруге дайындық басталды."
"Кездесу соңында Қасым-Жомарт Тоқаев ішкі нарыққа газ жеткізуді тұрақты түрде қамтамасыз етуге, жылыту маусымына уақтылы дайындалуға, үнемді тұтыну тұжырымдамасын енгізуге және баға белгілеу ісін реформалауға бағытталған бірқатар тапсырма берді."
Мемлекет басшысы Қасым-Жомарт Тоқаев қазақстандықтарды Отбасы күнімен құттықтады.
«Әрбір адам үшін ұшқан ұясының орны бөлек.
"Өскелең ұрпақтың отбасында тәлім-тәрбие алып, ұлттық құндылықтарды бойына сіңіруі өте маңызды."
«Отан отбасынан басталады» деп бекер айтылмаған.
"Салт-дәстүрге құрмет те, туған елге сүйіспеншілік те қасиетті қара шаңырақтан бастау алады» делінген Ақорда сайтында жарияланған құттықтауда."
"Президент Отбасы институты еңбекқорлық, білімпаздық, тілектестік сынды «Адал азаматқа» тән қасиеттерді қоғамда жан-жақты дәріптеу арқылы ұлттың жаңа сапасын қалыптастыруға өлшеусіз үлес қосатынын атап өтті."
«Әрбір адам үшін ұшқан ұясының орны бөлек.
"Өскелең ұрпақтың отбасында тәлім-тәрбие алып, ұлттық құндылықтарды бойына сіңіруі өте маңызды."
«Отан отбасынан басталады» деп бекер айтылмаған.
"Салт-дәстүрге құрмет те, туған елге сүйіспеншілік те қасиетті қара шаңырақтан бастау алады."
"Отбасы институты еңбекқорлық, білімпаздық, тілектестік сынды «Адал азаматқа» тән қасиеттерді қоғамда жан-жақты дәріптеу арқылы ұлттың жаңа сапасын қалыптастыруға өлшеусіз үлес қосады."
Берекелі шаңырақ – елімізді үйлесімді әрі орнықты дамытудың мызғымас кепілі.
"Сондықтан мемлекет ана мен баланы қорғау жүйесін жетілдіруге, отбасы құндылықтарын ұлықтауға баса мән береді»."
"Мемлекет басшысы Қасым-Жомарт Тоқаев Президент Эмомали Рахмонды және тәжік халқын ұлттық мерекесі – Тәуелсіздік күнімен құттықтады, деп хабарлайды Ақорданың баспасөз қызметі."
"– Қазақстан мен Тәжікстан арасындағы жоғары қарқынмен дамып келе жатқан ынтымақтастық жаңа мән-мазмұнға ие болды және байланыстарымыз стратегиялық серіктестік пен одақтастық деңгейіне толық сай келеді, – деп жазылған жеделхатта."
Президент бірлескен күш-жігердің нәтижесінде Қазақстан мен Тәжікстанның көпжақты қарым-қатынасы алдағы уақытта екі елдің игілігі мен мүддесі үшін нығая беретініне сенім білдірді.
"Сондай-ақ Қасым-Жомарт Тоқаев Эмомали Рахмонның жауапты мемлекеттік қызметіне табыс, ал бауырлас Тәжікстан халқына бақ-береке тіледі."
"Тараптар сауда-экономикалық, көліктік-логистикалық, инвестициялық және гуманитарлық ынтымақтастықты нығайтуға баса мән бере отырып, Қазақстан мен Албания арасындағы серіктестіктің негізгі мәселелерін талқылады, деп хабарлайды Ақорданың баспасөз қызметі."
Қасым-Жомарт Тоқаев екі елдің қарым-қатынасын одан әрі нығайту үшін зор мүмкіндік пен әлеует бар екеніне назар аударды.– Біз Албанияны Балқан түбегіндегі өте маңызды серіктес ел ретінде қарастырамыз.
Бұл кездесу – өзара тиімді ынтымақтастығымызды нығайту үшін нақты нәтижеге қол жеткізу тұрғысынан алғанда шешуші сәт.
Қазақстан мен Албанияны көптеген ортақ дүние байланыстырады.
Біздің елдерімізде көптеген ұлт пен дін өкілдері мекен етеді.
Сонымен қатар екі ел халқының да басым көпшілігі – мұсылмандар.
"БҰҰ, ЕҚЫҰ және ИЫҰ секілді ірі халықаралық ұйымдар аясындағы ынтымақтастығымыз бен байланыстарымызды нығайту қажет, – деді Мемлекет басшысы.Президент Астана мен Тирана арасында тікелей әуе қатынастарын орнату қажет екенін айтты.– Туризм, көлік, энергетика және басқа да салалардағы мүмкіндіктер туралы айта келе, астаналарымыз арасында тікелей әуе қатынасын ашу мүмкіндігін қарастыру қажет."
Қазақстан өзара ынтымақтастықты дамытуға ниетті екенін тағы да атап өткім келеді.
"Біз нақты нәтижелерге қол жеткізу үшін қолдан келгеннің бәрін жасаймыз, – деді Қасым-Жомарт Тоқаев."
"Бронды техника, ұшқышсыз басқарылатын ұшу аппараттары, заманауи атыс қарулары – мұның бәрін біз өзімізде шығара аламыз."
"Мемлекет басшысы, Жоғарғы Бас қолбасшы Қасым-Жомарт Тоқаев Алматы облысына жұмыс сапары барысында «Батыл тойтарыс» әскери оқу-жаттығуына қатысып, сарбаздардың дайындығы мен техниканың мүмкіндігін бағалап, бағамдап қайтты."
Президент әскерилермен кездесті.
Жауынгерлермен бірге ас ішті.
"Жаңа технологиялар қақтығыстар қарқынын да, әдісін де өзгертіп жатыр."
"Кешегі окоп қазып, атысатын дәуір енді келмейді."
Бәрі өзгерді.
"Сондықтан армияны жоғары технологиялы қару-жарақпен және әскери техникамен жабдықтау ертеңнің ісіне емес, бүгіннің қамына айналуы керек."
"Бұл жайында Президент, Жоғарғы Бас қолбасшы жиі айтады, бүгін армияның айбынын көру үшін Алматы облысындағы полигонға арнайы келді."
"Бұл – «Берег», яғни «Жағалау» оқу әскери полигоны."
Іргеде Іле жатыр.
"Қарсы жағалауға жау шебі, демек шабуыл жасау керек."
Зеңбіректер.
"Дауысы жер жарады, тыныштықтың қадірін түсінесің."
Ал сол тыныштықты күзету қиындап барады.
"Қасым-Жомарт Тоқаев, Қазақстан Республикасының Президенті, Қарулы Күштерінің Жоғарғы Бас қолбасшысы: - Қазақстан армиясы кез келген сын-қатерге дайын болуы қажет."
Бұл – заманауи әрі кәсіби әскерге қойылатын басты талап.
Біздің бір ғана Отанымыз бар.
Ол – Қазақстан.
"Елімізді, жерімізді, азаматтарымыздың қауіпсіздігін қамтамасыз ету, оларды қорғау – баршамызға ортақ қасиетті парыз."
"Әуеде әскери ұшақты басқарғандарды да, жерде зеңбірекпен оқ атқандарды да, ұрыс техникасымен суға қойып кеткендерді де ортақтастыратын – сол ортақ парыз."
Отанды қорғау.
Мына ұрыс техникасының бірінде 19 жасар Дидар Қызырхан отыр.
Бір айдан соң үйіне қайтатын ол бізбен өз шешімімен бөлісті.
Қызырханов Қазақстан Қарулы Күштерінің қатарын толықтырады.
"Дидар Қызырхан, көздеуші-оператор: - Басында аздап қорқынышты."
Суға кірген сәттер.
Біздің мақсатымыз – жаудың көзін жою.
"Су арқылы өтіп, жаудың дәп үстінен түсу."
Қарулы қатарда қаламын дегендердің қарасы көп.
Себебі қазір әскери қызметшілерге жағдай жасалып жатыр.
"Тілеухан Басқожаев, ҚР ҚМ департамент басшысы: - Әскери оқу орнының азаматтық, профессорлық, сосын ұшқыштарға 60% көтеріліп отыр және осы 1 қыркүйектен бастап әскери медицина қызметкерлерге өзінің қызметтік лауазымына байланысты 30-50% көтеріліп отыр."
Материалдық жағдаймен қоса техникалық база да жаңарып жатыр.
"Мысалы, С-295 әскери-көлік ұшағы, атақты еуропалық концерннің өнімі."
"9 тоннаға дейін жүк көтеріп, бір мезетте 73 десантшыны жауынгерлік жабдықта тасымалдай алады."
"Алмаз Жұмакеев, ҚР ҚК десанттық-шабуылдау әскерлерінің қолбасшысы: - Біз бүгін 30 жылда алғаш рет оқу-жаттығу шеңберінде жаппай десанттауды жүзеге асырдық."
"Яғни, 4 әскери ұшақты бір мезетте басқарылатын парашютпен қондырдық."
"Әрине, оның өз қиындықтары бар."
Бірақ бұл – ұрыс кезінде өте шұғыл шешім қабылдауда таптырмас әдіс.
"Яғни, тұтас десант бөлімін, қажетті қару-жарақты, шағын техниканы тасып, ұрысты жалғастыруға болады."
"Қорғаныс саласында импортқа тәуелділікті азайту, Президенттің кешегі Жолдауында айтылған бір міндет болатын."
"Мемлекет басшысының пікірінше, бронды техника, ұшқышсыз басқарылатын ұшу аппараттары, заманауи атыс қарулары – мұның бәрін біз өзімізде шығара аламыз."
"Қасым-Жомарт Тоқаев, Қазақстан Республикасының Президенті, Қарулы Күштерінің Жоғарғы Бас қолбасшысы: - Ол үшін әскерді жоғары технологиялық қару-жарақпен және сапалы әскери техникамен жарақтандыру, оқ-дәрілермен толықтай қамтамасыз ету айрықша маңызды."
Жақында жариялаған Жолдауымда мен жергілікті өнім үлесі жоғары өндіріс циклін құруды тапсырдым.
"Бронды техника, ұшқышсыз басқарылатын ұшу аппараттары, заманауи атыс қарулары – мұның бәрін біз өзімізде шығара аламыз."
Жалпы қорғаныс-өнеркәсіп кешені әскеріміздің жауынгерлік қабілетіне сенімді тірек болуы қажет.
"Тілеухан Басқожаев, ҚР ҚМ департамент басшысы: - Негізі бізде бар."
Оны енді ашық айта беруге болмайды.
Бірақ бірқатар өзіміздің отандық кәсіпорын кешендері бар.
Алматыда және Батыста орналасқан.
Олардың су кемесін соғуда қабілеттері бар.
Басқа да қару-жарақ шығаруға қабілеттері бар.
Бұл – түскі асқа шақырту.
"Жаттығу өз алдына, бірақ ас-ауқат бірінші орында."
Себебі әлжуаз әскер – қауіп.
"Қарақұмық, күріштен сорпа."
"Дәмді, бірақ... Мадияр Шадыман, жауынгер: - Анамның тамағына жетпейді."
"Сосын тағы әскери әзірлік, тағы да оқу полигоны, тағы да дайындық."
"Айтпақшы, бүгін біздің әскер қарсы күшке төтеп берді, ел іргесін тазартты."
"Бірақ, жау жоқ деме... Авторлары: Гүлжан Марқабаева, Айдос Меделбеков, Ділмұрат Сейдаханов."
"Мемлекет басшысы Қасым-Жомарт Тоқаев бүгін Алматы облысына жұмыс сапарымен барды, деп хабарлайды«Хабар 24»."
Сапар аясында Президент «Батыл тойтарыс – 2023» әскери оқу-жаттығу жиынына қатысты.
"Оған Қазақстан қорғаныс күштерінің 2 мыңнан астам әскері қатыстырылды, 600-ден астам түрлі техника әкелінді."
Оқу-жаттығу сценарийі бойынша қазақстандық әскер Іле өзенінің қарсы бетіндегі қарулы қарсыласқа тойтарыс беруі керек.
"Ол үшін әуе-шабуыл әскері, құрлық әскері мен арнайы операция күштері жұмылдырылды."
"Шараны Мемлекет басшысы, Қазақстан Қарулы Күштерінің Жоғарғы Бас қолбасшысы Қасым-Жомарт Тоқаев бақылап отырды."
"Жаудың бетін қайтару үшін жауынгерлер жерден де, әуеден де соққы берді."
"Ал өзеннің арғы жағына ұрыс техникасын өткізу үшін инженерлер аз уақыттың ішінде понтон көпірін, яғни су үстінде таспалы көпір орнатты."
"Сондай-ақ бүгін оқу-жаттығу барысында алғаш рет 4 ұшақтан салмағы 2,5 тонна жүк бір мезетте түсірілді."
"Мемлекет басшысы Қасым-Жомарт Тоқаев Ішкі істер министрлігінің басшылық құрамымен кеңес өткізіп, Ержан Сәденовті таныстырды."
"Президент ведомствоның жаңадан тағайындалған басшысы ішкі істер органдарында 30 жыл еңбек еткенін, аудандық жедел уәкіл қызметінен министрдің орынбасары лауазымына дейін көтерілгеннін атап өтті."
Сондай-ақ кешегі Жолдауда берілген тапсырмалардың іске асырылуы көбіне құқықтық тәртіптің деңгейіне байланысты екенін және осы ретте полиция маңызды роль атқаратынына тоқталды.
"Мұнан бөлек Президент ішкі істер органдарының жұмысын түбегейлі өзгертуге, халықпен және азаматтық қоғам институттарымен тұрақты байланыс жасауға қатысты жаңа идеялардың қажеттігіне назар аударды."
Президент Instagram парақшасы арқылы ұстаздар мен оқушыларды Білім күнімен құттықтады.
"Қасым-Жомарт Тоқаев өскелең ұрпақ еліміздің ертеңі екеніне тоқталып, мемлекет жас өрендердің сапалы білім, тағылымды тәрбие алуы үшін барлық жағдайды жасайтынын атап өтті."
"""Мектептің жаны – мұғалім"" деп Ахмет Байтұрсынұлы айтқандай, ұстаздың бала тәрбиесіндегі орны ерекше."
Әр оқушының тұлға болып қалыптасуында мұғалімдер маңызды рөл атқарады.
"Сондықтан біз педагогтерді әрдайым қолдаймыз, – деп жазды Қасым-Жомарт Тоқаев."
Құқық қорғау органдары алдын алу шараларына баса мән беруі керек.
Әйтпесе жұрттан арыз-шағым көбейген.
Мұны Мемлекет басшысы айтты.
Қасым-Жомарт Тоқаев адам құқықтарын қорғау жүйесінің өкілдерімен кездесті.
Жиында Президент осы бағыттағы бірнеше міндетке тоқталды.
Адам құқығын қорғауды күшейту үшін Мемлекет басшысы бүгін бес міндетті белгілеп берді.
Әуелгісі - құқық қорғау органдары мен құрылымдар алдын алу шараларына баса мән беруі керек.
"Әрі төңірегіне сарапшыларды, үкіметтік емес ұйымдардың мамандарын жинауы қажет."
Президент жанындағы Адам құқықтары жөніндегі комиссия реформаларға баға беру үшін түрлі сарапшыларды тартуға тиіс.
Мұны бір деңіз.
Екінші міндет - Конституциялық Соттың жұмысын одан әрі жетілдіру.
"Қасым-Жомарт Тоқаев, Қазақстан Республикасының президенті: - Азаматтар кейбір заңның және басқа да нормативтік құқықтық актілердің Конституцияға сәйкестігін тексеру қажеттігіне назар аударуда."
"Яғни, Үкімет заңдарға сыни тұрғыда мониторинг жүргізуі керек деген сөз."
"Бұл ретте жүргізілген құқықтық мониторинг нәтижесі бойынша Конституциялық Соттың шешімдерін ескере отырып, заң жүзінде бекіту қажет."
Парламент пен Конституциялық Сот тығыз байланыста жұмыс істегені жөн.
"Конституциялық Сот хақында айтар болсақ, бұл Президент ұсынысымен құрылған институт."
Жыл басында жұмысын бастады.
Бұған дейін оның қызметін Конституциялық Кеңес атқарып келген.
Бірақ ширек ғасыр ішінде кеңес бар-жоғы 140-қа жуық істі қараған.
Яғни жылына небәрі 5 мәселе ғана көтерілді деген сөз.
Ал Конституциялық Сот алғашқы 7 айдың ішінде 43 істі қарауына алды.
Соның 23-і бойынша тиісті шешім шығарылды.
Алғашқы нәтиже осындай.
Жә.
Президент атаған үшінші міндет бар.
Бұл омбудсмен мен арнайы мандатқа ие уәкілдер қызметінің тиімділігін арттыру.
Енді Үкімет пен әкімдер омбудсмендердің өкілдерін барлық кеңесші органның жұмысына қатыстыруға тиіс.
Ал уәкілдің міндеті азаматтардың мүддесі мен құқығын табанды түрде қорғау.
"Қасым-Жомарт Тоқаев, Қазақстан Республикасының президенті: - Өкілдіктердің әкімдерге функционалды тұрғыда бағыныштылығын төмендету және Бала құқықтары жөніндегі өңірлік уәкілдерді тағайындау кезінде Бала құқықтары жөніндегі омбудсменінің рөлін күшейту маңызды."
Жақында Халықтың әлеуметтік осал санаттарының құқықтары жөніндегі уәкіл институты құрылды.
Бұл жұмыста инклюзивтілікті дамытуға баса назар аудару керек.
"Мүмкіндіктері шектеулі азаматтар жеңілдіктерді пайдаланып қана қоймай, қоғам өміріне белсенді араласу мүмкіндігіне ие болуы қажет."
"Мысалы, Астанада мүмкіндігі шектеулі азаматтарға жағдай жасалмаған жерасты өткелі салынды."
Бұған мүлде жол беруге болмайды.
Сот және құқық қорғау жүйесінің жұмысын жетілдірген жөн.
Әйтпесе азаматтардан арыз-шағымы көбейіп барады.
Жұрт құзырлы органдардан әділдік таба алмаған соң Президент Әкімшілігіне жүгінеді.
"Шағымның дені сот, полиция және прокуратураның қызметіне қатысты."
Бұл төрт.
Бесінші мәселе - азаматтардың құқықтық сауаттылығын арттыру әрі құқық қорғау институттарының жұмысын барынша ақпараттандыру.
"Қасым-Жомарт Тоқаев, Қазақстан Республикасының президенті: Қазіргі жағдайда құқықтық насихат пен азаматтарды құқықтық тұрғыда тәрбиелеудің маңызы арта түсті."
"Бұл іске сарапшыларды тарта отырып, барлық құқық қорғау институттарының әлеуетін жұмылдыру қажет."
Сіздер үнемі қоғамдағы маңызды мәселелерді көтерулеріңіз керек.
Көп жағдайда әлеуметтік шиеленіс пен масылдыққа құқықтық сауатсыздық себеп болады.
"Көптеген адам құқықтық тұрғыда өз мүдделерін қорғауды, қолданыстағы заң нормаларына сүйенуді білмейді."
Азаматтардың құқықтары мен бостандықтары көбіне ақпараттық ресурстар мен заң көмегі қолжетімсіз шалғай аймақтарда бұзылады.
"Қорған Қонысбайұлы, тілші: - Мемлекет басшысының айтып отырғаны - ауыл тұрғындары көбіне жерді пайдалану, жайылымдарды бөлу, инфрақұрылымдардың сапасына қатысты мәселелерді жиі көтереді."
Енді омбудсмен өкілдіктері өңірлерде құқықтық сауаттылықты арттыруға күш салуы керек.
Әрі аймақтағы ағайын құқық қорғау бағытында жүргізіліп жатқан жұмыстар туралы толық ақпарат алуға тиіс.
Сол кезде жұрт атқарылған шаруаға бағасын бере алады.
Мемлекет басшысы мұны Әділетті Қазақстанды құру жолындағы маңызды қадам деді.
Қорған Қонысбайұлы
Қазақстанда Тәжікстанның мәдениет күндері өтіп жатыр.
"Екі елдің достығын бекемдеп, сыйластығын сабақтастыратын іс-шараға тәжік Президенті арнайы келді."
Эмомали Рахмонның қазақ еліне екі күнге жалғасқан жұмыс сапары барысында бірқатар салада ынтымақтық туралы келісім жасалды.
Кеше Президенттер Ақордада шағын және кеңейтілген құрамда келіссөз өткізді.
Ал бүгін бірқатар маңызды шараға қатысты.
Қазақстан мен Тәжікстан діні мен ділі ортақ мемлекеттер.
Елге жұмыс сапарымен келген мәртебелі мейман Эмомали Рахмон мен Қасым-Жомарт Тоқаев алдымен Астанадағы бас мешітке барды.
Олар Орталық Азиядағы ең үлкен құлшылық орнының сәулетімен танысты.
"Бас мүфти Наурызбай қажы Тағанұлы құран сүрелерін оқып, қос елдің халқына бейбітшілік пен береке тіледі."
Тәжікстанның көрме-жәрмеңкесі Тәжікстанның Қазақстандағы мәдениет күндері аясында ауыл шаруашылығы және өнеркәсіп тауарларының көрме-жәрмеңкесі ұйымдастырылды.
Қос ел басшылары Экспо аумағындағы мерекелік жәрмеңкеге ат басын бұрды.
"Мұнда тәжіктің кілемдері, маталары, қолөнер бұйымдары және музыкалық аспаптар қойылған."
Жеміс-жидектен жасалған өнер туындылары көрменің көркін ашып тұр.
"Жәрмеңкеде көкөніс, қақталған жеміс пен тәтті өнімдер де ұсынылған."
"Тәжік ұсталары ұлттық бұйымдардың жасалу технологиясын көрсетсе, аспаздары ұлттық тағамнан дәм татқызды."
"Анвар Якуби, Тәжікстанның Соғды облысы төрағасының орынбасары: – Біз сыйымдылығы бір тонна болатын алып қазанда палау бастық."
Мейманына ең дәмді ас тарту Қазақстан мен Тәжікстанның ортақ дәстүрі емес пе?
Астана тұрғындарына қатты ұнады.
IT саласындағы ынтымақтастық Осыдан кейін Қасым-Жомарт Тоқаев пен Эмомали Рахмонға Қазақстанның озық IT өнімдері таныстырылды.
Салалық ведомство басшысы Бағдат Мусин мемлекеттік органдардың азаматтармен тиімді жұмыс істеуіне мүмкіндік беретін платформалар жөнінде мәлімет берді.
"Мәселен, сәбидің дүниеге келгенін тіркеу үшін, құжат беруге, жылжымайтын мүлік пен көлікті рәсімдеуге, проактивті өтінім беру жолға қойылған."
Бұдан бөлек ғарыштан мониторинг жүргізу жүйесі мен «Отбасының цифрлық картасы» таныстырылды.
"Кездесу қорытындысында өзара түсіністік туралы, меморандумға қол қойылды."
Алдағы уақытта еліміз Тәжікстанға электронды үкімет платформасын жүзеге асыру тәжірибесімен бөліседі.
Ынтымақтастық аясында тәжік мамандарын елдің IT-мектептері мен ғылыми-зерттеу институттарында оқыту мүмкіндігі қарастырылады.
Қазақ-тәжік ынтымақтастығы артып келеді Тәжікстан Президентінің Қазақстанға жұмыс сапары осымен аяқталды.
"Мемлекет басшысы Қасым-Жомарт Тоқаев сыйлы қонағын әуежайда шығарып салып, жылы қоштасты."
Бақыт Топтаева
"Мемлекет басшысы Қасым-Жомарт Тоқаев еліміздегі жұмыс сапары аяқталған Тәжікстан Республикасының Президенті Эмомали Рахмонды әуежайдан шығарып салып, жылы қоштасты."
Мәртебелі мейманның қазақ еліне екі күнге жалғасқан жұмыс сапары барысында бірқатар салада ынтымақтық туралы келісім жасалды.
Қос мемлекеттің басшыларына Қазақстанның озық IT - өнімдері таныстырылды.
Салалық ведомство басшысы Бағдат Мусин мемлекеттік органдардың азаматтармен тиімді жұмыс істеуіне мүмкіндік беретін платформалар жөнінде мәлімет берді.
"Мәселен, сәбидің дүниеге келгенін тіркеу үшін құжат беруге, жылжымайтын мүлік пен көлікті рәсімдеуге проактивті өтінім беру жолға қойылған."
Бұдан бөлек ғарыштан мониторинг жүргізу жүйесі мен «Отбасының цифрлық картасы» таныстырылды.
Кездесу қорытындысында Өзара түсіністік туралы меморандумға қол қойылды.
Алдағы уақытта Қазақстан Тәжікстанмен электронды үкімет платформасын жүзеге асыру тәжірибесін бөліседі.
Ынтымақтастық аясында тәжік мамандарын еліміздің IT-мектептері мен ғылыми-зерттеу институттарында оқыту мүмкіндігі қарастырылады.
Қасым-Жомарт Тоқаев пен Эмомали Рахмон Қазақстандағы Тәжікстанның мәдениет күндерін ашты.
Шара екі ел арасындағы дипломатиялық қатынастардың 30 жылдығына орай ұйымдастырылып отыр.
"Астана Опера» театрында тәжіктің «Зебо», «Гулрез», «Парасту» би ансамбльдері мен танымал әншілер өнер көрсетті."
"Екі ел басшылары мемлекеттер арасындағы қазіргі қарым-қатынас достық әрі одақтастық деңгейде екенін атап өтіп, сан-саладағы әріптестік ары қарай да дами береді деген сенім білдірді."
"Айта кету керек, бүгін қос елдің Президенттері Тәжікстанның Қазақстандағы мәдениет күндерінің ашылу салтанатына қатысады деп жоспарланған."
"Қасым-Жомарт Тоқаев, Қазақстан Республикасының президенті: - Құрметті Эмомали Шарипұлы, сізбен елордамызда жүздесіп отырғаныма қуаныштымын."
Сапарыңыз біздің бауырлас елдеріміз арасындағы шынайы достық қарым-қатынасты одан әрі нығайту тұрғысынан зор маңызға ие.
"Елдеріміз арасындағы стратегиялық серіктестік, одақтастық қарым-қатынас туралы айтуға толық негіз бар."
Астанадағы тәжік мәдениеті күндерінің ашылуына сіздің арнайы келуіңіздің өзі көп нәрсені аңғартады.
Сапарыңызды жоғары бағалаймын.
"Эмомали Рахмон, Тәжікстан Республикасының президенті: - Құрметті Қасым-Жомарт Кемелұлы, шақыртуыңызға, ілтипатыңызға, қонақжайлық көрсеткеніңізге көп рақмет!"
"Ең алдымен, бүгін сізбен екі ел арасындағы қарым-қатынастың ахуалын, сондай-ақ халықаралық және аймақтық мәселелерді талқылағым келеді."
Мемлекет басшысы АҚШ Сенаты Ұлттық қауіпсіздік және Үкімет істері жөніндегі комитетінің төрағасы Гэри Питерсті қабылдады.
Қасым-Жомарт Тоқаев Гэри Питерстің сапары екі жақты ынтымақтастық мәселелері бойынша жан-жақты пікір алмасуға жақсы мүмкіндік екенін айтты.
Екеуара әңгімеде президент биыл қыркүйек айында БҰҰ Бас Ассамблеясы алаңында «С5+1» форматында өтетін АҚШ пен Орталық Азия мемлекеттері басшыларының алғашқы саммитіне шақырғаны үшін Президент Джо Байденге ризашылығын білдірді.
Сенатор Гэри Питерс Америка Құрама Штаттары мен Қазақстан арасындағы қарым-қатынасқа қатысты негізгі мәселелерді талқылау мүмкіндігі үшін Қасым-Жомарт Тоқаевқа алғыс айтты.
"Қасым-Жомарт Тоқаев, Қазақстан Республикасының президенті: – Америка Құрама Штаттары жаһандық қауіпсіздікті нығайту, ядролық қаруды таратпау, экономикалық тұрақтылықты қамтамасыз ету және демократиялық құндылықтарды ілгерілету ісінде әрдайым біздің еліміздің стратегиялық серіктесі саналған."
Біз көп нәрсеге қол жеткіздік деп ойлаймын.
"Әйтсе де екі елдің мүддесіне сай келетін салалардағы өзара ынтымақтастығымызды нығайту үшін алға қарай жылжуымыз керек, – деді Президент."
Президент Қасым-Жомарт Тоқаевтың Вьетнамға ресми сапары басталды.
Түске дейін Мемлекет басшысы жоғары деңгейде келіссөздер жүргізді.
"Дамир Берікұлы, тілші: ""Вьетнамдықтар - ұзақ жылдар бойы тәуелсіздік үшін тер төккен өжет халық."
"Ерте заманда Қытай әскеріне қарсы тұрса, 20-ғасырдың басында француздарға тойтарыс берді."
Одан қалды Америкамен арпалысты.
Ол тарихта Вьетнам соғысы деген атпен белгілі.
"Міне, сол майдандарда ерекше ерлік көрсеткен батырларын жергілікті халық қатты құрметтейді ""."
Мемлекет басшысының Вьетнамға ресми сапарыда осы Ба Динь алаңындағы Ұлт қаһармандары монументіне гүл шоғын қоюдан басталды.
Бұл да болса вьетнамдықтарға деген құрмет.
Мұнан соң Қасым-Жомарт Тоқаев Вьетнамның тұңғыш президенті Хошиминнің рухына тағзым етті.
"Ал қазіргі Президенттің резиденциясында қазақ елінің басшысын зор құрметпен, бар сән-салтанатымен қарсы алды."
Екіжақты кездесуде Қасым-Жомарт Тоқаев пен Во Ван Тхыонг 30 жылдан астам тарихы бар ынтымақтастықты одан әрі дамытуға ниетті екендерін жеткізді.
Соның дәлелі ретінде тараптар өзара визасыз режим жайлы құжатқа қол қойды.
"Дамир Берікұлы, тілші: ""Президент Қасым-Жомарт Тоқаевтың бұл Вьетнамға алғашқы сапары."
Вьетнамның да жаңа басшысы біздің елде Президент ретінде ресми сапармен болмаған.
"Сондықтан Мемлекет басшысы әріптесін келесі жазда Қазақстанға келуге шақырды""."
"Дамир Берікұлы, Айдос Меделбеков, Ділмұрат Сейдаханов"
Биыл 6 ай ішінде Қазақстан мен Вьетнам арасындағы өзара сауда-саттық 600 миллион долларға жетті.
Жыл соңына дейін бұл маңызды көрсеткішті 1 миллиард долларға дейін жеткізу жоспарланып отыр.
Бұл жөнінде екі ел Президенттерінің келіссөзі барысында айтылды.
"Кездесуде Қасым-Жомарт Тоқаев пен Во Ван Тхыонг сауда-экономикалық, инвестициялық, энергетикалық, көлік-логистикалық, агроөнеркәсіптік және мәдени-гуманитарлық салалардағы ынтымақтастықты дамыту жайын талқылады."
"Қазақ басшысы қонақжайлық көрсеткені үшін өзінің вьетнамдық әріптесіне алғыс айтып, осы сапарға баса мән беретінін атап өтті."
"Сондай-ақ Президент бүгінгі келіссөздер екіжақты қатынастарды дамытудың жаңа кезеңіне жол ашатынына сенім білдіріп, Во Ван Тхыонгты Қазақстанға мемлекеттік сапармен келуге шақырды."
"Өз кезегінде Вьетнам басшысы қос мемлекет арасындағы ынтымақтастықты жандандыру ісін жоғары бағалап, екі елдің серіктестігін одан әрі нығайтуға ниетті екенін жеткізді."
"Тағы ұлт-азаттық күрес пен мемлекеттің бірігуіне және қазіргі дамуына қазақ халқының көрсеткен жәрдемін ешқашан ұмытпайтындығын айтып, алғыс білдірді."
Қазақстан Президенті Қасым-Жомарт Тоқаевтың Вьетнамға ресми сапары аясында бас-аяғы 12 маңызды құжатқа қол қойылды.
"Атап айтқанда, екі ел Үкіметтері арасындағы сауда-экономикалық ынтымақтастықты жедел дамыту жөніндегі 2023-2025 жылдарға арналған бірлескен іс-қимылдар жоспары, транспортық-логистикалық инфрақұрылымды дамыту саласындағы ынтымақтастық және «Хабар» Агенттігі» мен Vietnam Televesion арасындағы өзара түсіністік туралы меморандум бекітілді."
Алматы қаласында жұмыс сапарымен жүрген Президент Қасым-Жомарт Тоқаев Аюсай бөгетіне барды.
Бұл нысан алматылықтарды сел тасқынынан қорғауға арналған.
Бөгет Үлкен Алматы өзенінің бассейнінде орналасқан.
"Ал оның жоғары жағында сел қаупі бар 98 учаске, 89 мұздық, 20 мореналық және мұзды көл бар."
Енді бұл нысан 500 мыңнан астам халық пен 2 мыңға жуық ғимаратты табиғи апаттан қорғайтын болады.
Бөгет жұмысымен танысқан Мемлекет басшысы қала тұрғындарының қауіпсіздігін қамтамасыз ету үшін селден қорғау шараларын жүргізу маңызды екенін атап өтті.
Сондай-ақ Аюсайда президентке пилоттық жоба аясында орнатылған 31 цифрлық гидробекет те таныстырылды.
"Бұл қондырғылар судың жылдамдығына, температурасына, лайлылығына және басқа да көрсеткіштерге онлайн режимде мониторинг жүргізеді."
Мұндай технологиялар келешекте еліміздің жеті таулы аймағында қолданысқа енгізіледі.
Ондағы мәліметтер төтенше жағдайлар министрлігінің бірыңғай ақпараттық жүйесімен интеграцияланатын барлық ғылыми ұйым мен салалық ведомстволарға қолжетімді болады.
"Мемлекет басшысының жарлығымен Асқар Әбдірахманов Париж қаласындағы Білім, ғылым және мәдениет мәселелері жөніндегі Біріккен Ұлттар Ұйымының және басқа да халықаралық ұйымдардың жанындағы Қазақстан Республикасының Тұрақты өкілі лауазымына тағайындалды."
Ол бұған дейін Сыртқы істер министрлігінде Халықаралық ақпарат комитеті төрағасының орынбасары қызметін атқарған.
Сондай-ақ бүгін Президент Эфиопия Федеративтік Демократиялық Республикасындағы Төтенше және Өкілетті Елшіні де тағайындады.
Енді бұл міндет Барлыбай Садықов жүктелді.
Ол бұл қызметпен қатар Кениядағы елші міндетін қоса атқарады.
"Мемлекет басшысы Қасым-Жомарт Тоқаев Еуропадағы қауіпсіздік және ынтымақтастық ұйымының қазіргі төрағасы, Солтүстік Македонияның Сыртқы істер министрі Буяр Османиді қабылдады."
Кездесуде Президент оның ұйым төрағасы ретінде Қазақстанға келуі маңызды екенін атап өтті.
Сондай-ақ екі ел арасындағы қарым-қатынасты нығайту перспективаларына айрықша тоқталды.
"«Еліңізді Қазақстанның Еуропадағы өте маңызды серіктесі ретінде қарастырамыз және біз Скопьеде өз елшілігімізді ашу жөнінде шешім қабылдадық», - деді Президент."
Өз кезегінде Буяр Османи аталмыш ұйымның Орталық Азиямен өзара байланысты дамытуға зор маңыз артып отырғанын мәлімдеді.
"Оның айтуынша, 2010 жылы Астанада өткен саммит Қазақстанның осы ұйым қызметін қолдаудағы белсенді рөлін көрсетті."
"Кездесу соңында Мемлекет басшысы Солтүстік Македония президенті, Стево Пендаровскийге ізгі тілегін жолдап, оны елге сапармен келуге шақырды."
Президент Қасым-Жомарт Тоқаев Абай күніне орай Twitter парақшасында құттықтау жариялады.
«Баршаңызды Абай күнімен құттықтаймын!
Хакім Абай ұлт руханиятын дамытуға өлшеусіз үлес қосқан кемеңгер.
Ұлағатты ұрпақ тәрбиелеу ісінде Абай өсиетінің маңызы зор.
Адал азамат ұғымы ұлы ақынның «толық адам» тұжырымынан бастау алады.
"Біз Абай мұрасын насихаттауды жалғастыра береміз», – деп жазды Мемлекет басшысы."
Президент Қасым-Жомарт Тоқаев Павлодар облысына жұмыс сапарымен барды.
"Мемлекет басшысы онда алдымен Екібастұз қаласында болып, жергілікті жылу-электр орталығының жөндеу жұмыстарымен танысты."
Аталған нысан 1956 жылы салынған.
Содан бері ол жөні түзу жөндеу көрмепті.
"Өткен қыста қалада құбырлар жарылып, тұрғындар жылусыз қалған болатын."
Қазір орталықтағы 10 қазандықтың барлығы жөнделіп жатыр.
"Олардың екеуіне ағымдағы, қалғандарына күрделі жөндеу жасалады."
Қалыпқа келтіру жұмыстары күндіз-түні жүргізіліп жатыр.
Әзірлік шамамен 60 процент.
"Мердігер компания күзге дейін үлгереміз, дейді."
Президент жағдай бақылауда болатынын және жауаптыларға жөндеу жұмыстарын уақытылы аяқтауды тапсырды.
"Қасым-Жомарт Тоқаев, Қазақстан Республикасының президенті: «Өткен қыста болған жағдай қайталанбауы керек."
"Азаматтарымыз шыдамдылық, сабырлық танытып отыр."
Бірақ оның да шегі бар.
Сондықтан әкімдерге осындай тапсырма берілді.
Тиісті қаражат бөлініп жатыр.
Жоспарлардың бәрін міндетті түрде іске асыру керек».
Қасым-Жомарт Тоқаев Халықтың әлеуметтік жағынан осал санаттарының құқықтары жөніндегі уәкіл Светлана Жақыпованы қабылдады.
Кездесу барысында тұрмыс сапасын арттыру және әлеуметтік қамсыздандыру жүйесін институттық деңгейде жаңғырту мәселесі талқыланды.
Президент Светлана Жақыповаға әлеуметтік осал топтардың құқықтарына кепілдіктер мен олардың заңды мүдделерін қамтамасыз ету жөнінде бірқатар тапсырма берді.
"Атап айтсақ, Президент көп балалы, жалғызбасты және мүгедек балаларды тәрбиелеп отырған аналар секілді әлеуметтік санаттағы топ өкілдерімен белсенді жұмыс істеу қажеттігін айтты."
Заңнама аясында олардың құқықтары мен мүдделерінің сақталуына қатаң бақылау жүргізу керек деді.
"Мемлекеттік білім грантының иегерлері белгілі болды, деп хабарлайды«Хабар 24»."
Тізім ҚР Ғылым және жоғары білім министрлігінің ресми сайтында жарияланды.
Биыл мемлекеттен 88 мың білім гранты бөлінген.
Тағайындау конкурсына қатысуға 94 мың талапкер құжат тапсырды.
Бұл өткен жылмен салыстырғанда 14 мыңға артық.
Байқау қорытындысына сәйкес ең жоғары сұраныс «Стоматология» мамандығына болған.
Бұл мамандық бойынша бір орынға 22 талапкер таласты.
Әрі қарай «Халықаралық қатынастар және дипломатия» – 14 адам.
Құқық – 11 адам.
"«Музыка», «Дене шынықтыру мұғалімдерін даярлау» және «Психология» 10 адамнан іріктеуге түскен."
"Үміткерлердің арасында 20 мыңға жуығы – «Алтын белгі» иегерлері, халықаралық және республикалық олимпиадалардың жеңімпаздары мен оқу озаттары."
Мемлекет басшысы «Бәйтерек» Ұлттық басқарушы холдингі» АҚ басқарма төрағасы Қанат Шарлапаевты қабылдады.
"Қасым-Жомарт Тоқаевқа 2023 жылдың І жарты жылдығындағы «Бәйтерек» холдингі қызметінің нәтижелері, соның ішінде кәсіпкерлерді, агроөнеркәсіп кешенін қолдау және халықты тұрғын үймен қамтамасыз ету жөніндегі бастамалардың іске асырылу барысы туралы баяндалды."
"Президентке ұсынылған мәлімет бойынша ірі бизнесті қаржыландыру көлемі 114,4 млрд теңге."
Холдинг «Даму» қоры арқылы шағын және орта бизнесті дамытуды белсенді қолдайды.
Қор 15 мыңнан астам кәсіпкерге қолдау көрсеткен.
"Қасым-Жомарт Тоқаев Әбдел Фаттах Ас-Сисиді және Мысыр Араб Республикасының барша халқын ұлттық мейрамы – Революция күнімен құттықтады, деп хабарлайды Ақорданың баспасөз қызметі."
Мемлекет басшысы Қазақстан мен Мысыр арасындағы дәстүрлі достық қатынастар мен берік ынтымақтастық халықтарымыздың игілігі жолында одан әрі нығая беретініне сенім білдірді.
"Президент саммит аясында Сауд Арабиясының тақ мұрагері, премьер-министрі Мұхаммед бен Салман бен Әбделазиз Әл Саудпен кездесті."
"ҚР Президенті Қасым-Жомарт Тоқаев Қос киенің сақшысы – Сауд Арабиясының Королі Салман бен Әбделазиз Әл Саудтың шақыруымен Жидда қаласына жұмыс сапарымен келді, деп хабарлайды Ақорданың баспасөз қызметі."
"Мемлекет басшысын әуежайда Мекке провинциясы губернаторының орынбасары, ханзада Бадр бен Сұлтан бен Әбделазиз, Жидда провинциясының губернаторы Салих бен Әли Ат-Түрки қарсы алды."
"Президент Қасым-Жомарт Тоқаевтың Сауд Арабиясы Корольдігіне жұмыс сапары Исламда екінші қасиетті орын саналатын Медина қаласындағы Мұхаммед пайғамбар мешітіне барудан басталды, деп хабарлайды Ақорданың баспасөз қызметі."
"Мемлекет басшысы Мұхаммед пайғамбардың қабіріне зиярат етіп, дұға жасады."
Қазақстан Президентінің келуіне орай оған ерекше құрмет ретінде Пайғамбар жерленген киелі орынның есігі ашылды.Ертең Қасым-Жомарт Тоқаев Жидда қаласында өтетін «Орталық Азия + Шығанақтағы араб мемлекеттерінің ынтымақтастық кеңесі» атты мемлекеттер басшыларының бірінші саммитіне қатысады.
"Шу ауданындағы шойын жолдағы апаттан соң 13 бағыттағы пойыздың қозғалысы тежелді, деп хабарлайды«Хабар 24»."
Жолаушылар теміржол вокзалдарында жүр.
"Жергілікті билік жолда қалғандарға су таратып, төтеншеліктер тарапынан «жедел желі» іске қосылды."
Аспара станциясындағы апат түнгі сағат 2-лер шамасында болған.
«Тараз-Шу» бағытындағы жүк пойызы рельстен шығып кеткен болатын.
"Жарақат алған вагон күзетшісі, ауруханаға жеткізілді."
"Апаттан 50 метр теміржол бүлініп, бірнеше электр бағаны зақымданды."
Қазір оқиға орнында қалпына келтіруші 2 пойыз бен 30-дан аса қызметкер жұмыс істеп жатыр.
Желілік полиция қылмыстық кодекстің 344-бабы бойынша іс қозғады.
"Әнияш Қалабаева, жолаушы: - Ақтөбеге жол жүріп бара жатырмыз."
"3 сағатқа қарап кетті, жоқ қой әлі."
Адам көп ішінде.
"Отыратын жер жоқ қой, мінекей."
"Ішке отырсаң, талып қалатын шығарсың."
"Дидар Мүсретәлиев, «Тараз» вокзалының басшысы: - Қонақ үйіміз бар."
"Алыс жол жүретін Ақтау, Ақтөбеге жүретін жолаушыларды тегін жатқызып жатырмыз."
Ол жерде 30-40 адамдай жатыр.
1-2 қабаттағы күту залдарында отырған кісілер бар.
200-дің көлемінде адамдар отыр.
4 вагон деп айтылған.
"Үшеуі алынды, біреуі қалды деген."
Бір сағаттың көлемінде жұмысты аяқтау керек.
"Павлодар облысы Шарбақты ауданында, «Ертіс орманы» резерватында өрт шықты, деп хабарлайды«Хабар 24»."
"Алдын-ала болжам бойынша, жалын шарпыған аумақ – 400 гектар."
"Төтенше жағдайлар департаменті және орман шаруашылығы қызметкерлері бірігіп, тілсіз жауды сөндіруге сағат 14:55-те кіріскен."
Бастапқыда жалын Сүгір ауылына дейін жетеді деген қауіп болды.
"Бірақ қазір елді мекендерге төніп тұрған қатер жоқ, деп хабарлады Төтенше жағдайлар министрлігінің телеграм арнасы."
"Өрт сөндірушілердің жұмысын ыстық, құрғақ ауа райы және қатты жел қиындатқан."
Жағдайды бақылау үшін оқиға орнына облыс әкімі Асаин Байханов барды.
Мемлекет басшысы Бас прокуратура мен Ішкі істер министрлігіне Түркістан облысының Сарыағаш ауданында 5 жасар қыз баланың өлтірілгені жөніндегі қайғылы оқиғаның мән-жайын мұқият тексеуді тапсырды.
Бұл туралы  Ақорданың баспасөз қызметі хабарлады.
13 шілдеде Сарыағаш аудандық полиция бөліміне жергілікті тұрғын кәмелетке толмаған қызының жоғалып кеткені туралы арыз жазған еді.
"Түркістан облысы Полиция департаментінің мәліметіне сүйенсек, жедел-іздестіру іс-шаралары барысында полиция қызметкерлері ауыл тұрғындарының бірінің үйінен дене жарақаты бар қыз баланың денесін тапты."
"Күдікті анықталып, қамауға алынды."
Қазір құқық қорғау органдары тергеу амалдарын жүргізіп жатыр.
"Қасым-Жомарт Тоқаев Эмманюэль Макронды және барша француз халқын Францияның ұлттық мейрамы – Бастилияны алу күнімен құттықтады, деп хабарлайды Ақорданың баспасөз қызметі."
Мемлекет басшысы Қазақстан мен Франция арасындағы сенімді саяси диалог пен өзара тиімді сауда-экономикалық ынтымақтастыққа негізделген стратегиялық серіктестіктің нығайып келе жатқанын атап өтті.
Мемлекет басшысы «Заңсыз иемденілген активтерді мемлекетке қайтару туралы» Заңға қол қойды.
Бұл жұмыс енді Бас прокуратура ведомствосына жүктеледі.
Ол мемлекеттік органдардың ақпараты мен заңнамада тыйым салынбаған басқа да көздер негізінде мониторинг пен талдау жүргізеді.
Кейін комиссия тұлғаларды Реестрге енгізу туралы шешім қабылдайды.
Осыдан бастап активтерді иемденудің заңдылығын растау қажет.
Ол үшін декларация тапсыру керек болады.
"Құжатта субъектілер заңды тұлғаның кірістерін, активтерін, жарғылық капиталына қатысу үлестерін, Қазақстандағы және шетелдегі қарыздарды, активтердің шығу тегі туралы өзге де мәліметтерді көрсетуге тиіс."
"Егер заңдылықты растай алмаса, мұндай активтер шығу тегі түсініксіз деп танылады."
Активтерді мәжбүрлі түрде қайтару уәкілетті органның сотқа жүгінуі арқылы жүзеге асырылады.
Заңда адал сатып алушыларды қорғау тетіктері де көзделген.
Заң ережелерін қолдану үшін көрсетілген критерийлерге қосымша тұлғаларда Заңда белгіленген шекті сомадан – 13 млн АЕК-тен асатын (44 млрд 850 млн теңге немесе шамамен 100 млн АҚШ доллары) активтері болуға тиіс.
Астана тұрғындарының саны бір жарым миллионға дейін көбейеді.
Одан да асып кетуі мүмкін.
"Қазірдің өзінде қыста жылу, жазда судан тарығатын жұрт ол кезде қайтпек?!"
Қаланың бас жоспарында бұл жағдайлар ескерілмеген.
Мемлекет басшысы Қасым-Жомарт Тоқаев бүгін елорданы дамыту жөнінде кеңес өткізді.
Президент әркім билеген жылу мен суға жауапты және басқа да мекемелердің салғырт ісін сынға алды.
Кеңесте Мемлекет басшысы 5 мәселеге тоқталды.
Әуелгісі – бас шаһарды жылумен қамтамасыз ету.
"Жасырып, жабатыны жоқ, өткен қыста Астанада жылу тапшы болды."
"Себебі, басқару дұрыс емес."
"Мәселен, қаладағы жылу электр орталығын - заңгер, электр жүйесіне жауапты мекемені - бағалаушы, жылу транзитін - агроном, су арнасын зоотехник басқарып жүр."
"Жылусыз күнің жоқ Қасым-Жомарт Тоқаев, Қазақстан Республикасының президенті: - Әркім өзі жетік білетін іспен айналысуы керек."
"Қала басшылығының таяз ойлауы және әрекетсіздігі салдарынан жаңа жылу көздерін, су құбырын, кәріз суын тазарту нысандарын «төтенше» режимде салуға мәжбүр болып отырмыз."
Соның өзінде энергетикалық нысандарды іске қосу мерзімі созылуы мүмкін.
Бұған дейін мен жыл соңына дейін «Тұран» және «Оңтүстік-Шығыс» деп аталатын екі газ жылу станциясын және үшінші жылу электр орталығының бірінші кезеңін іске қосуды тапсырдым.
"Бірақ, бұл нысандардағы жұмыстың қарқыны көңіл көншітпейді."
"Айтарым, жаңа жылу көздері ешбір сылтаусыз биыл іске қосылуы керек."
Іске қосылған күннің өзінде бұл жылу көздері тапшылықты екі жыл ғана жаба алады.
Сондықтан ЖЭО-ның екінші кезеңі мен үшінші газ қазандығын салу бойынша жақын арада нақты шешімге келу керек.
Мемлекет басшысы бір айда тиісті ұсыныс әзірлеуді тапсырды.
Біздің міндет – Астананы кем дегенде он жыл бойы жылумен тұрақты қамтамасыз ету деді.
"Су тапшылығына кінәлі адамдар жазаланады - Қыста жылу жетпесе, жаздың басында жұрт судан тарықты."
"Президент ""қаланың инженерлік инфрақұрылымын дамытуға жауапты адамдар жұмысын адал атқармаған"" деді."
"Салдарынан тіршілік нәрі тапшы болып, күрделі ахуал қалыптасты."
Кінәлі адамдар енді жазаланады.
"Елордаға Сәтбаев каналынан құбыр тартылады Қасым-Жомарт Тоқаев, Қазақстан Республикасының президенті: - Қазір елорда Астана су қоймасына толық тәуелді болып отыр."
Су алатын басқа жер жоқ.
Бұл өте қауіпті.
"Кез келген сәтте оқыс оқиға болса, бүкіл қалаға қауіп төнуі мүмкін."
"Тұрғындар саны көбейіп, жаңа нысандар пайдалануға беріліп жатыр."
Сондықтан су қоймасының қуаты алдағы бір-екі жылда сарқылып бітетіні анық.
"Бұған қоса, су қоймасы лайланып, ластанып жатыр."
Мұны құзырлы министрлік білуге тиіс.
"Қойманың түбін тазалап, оны тереңдету керек."
"Астана су қоймасының бөгетін толық тексеріп, нығайту қажет."
Оған Сәтбаев каналынан судың тұрақты келіп тұруын қамтамасыз еткен жөн.
Осы шараларды дереу қолға алу керек.
Экология министрлігіне қаланы сумен қамтамасыз ету үшін кешенді жұмыс жасау тапсырылды.
Бірақ әлі күнге дейін нақты нәтиже жоқ.
Тіпті осы мәселені шешуге қатысты тиімді ұсыныстар да жоқ.
"Зульфия Сүлейменова, ҚР Экология және табиғи ресурстар министрі: Құрылысқа бақылау күшейеді Үкімет әкімдікпен бірлесіп, келесі жылдан бастап Сәтбаев каналынан қалаға дейін құбыр тартуды бастайды."
Әрі сумен қамтамасыз етудің баламалы жолын қарастырады.
Үшінші мәселе - Тұрғын үй құрылысын ретке келтіру.
Бүгінде Астанада 10 миллион шаршы метрге жуық үй салынып жатыр.
"Құрылыс қарқыны жоғары, бірақ сапа жоқ."
"Қасым-Жомарт Тоқаев, Қазақстан Республикасының президенті: Қ. Тоқаев: Ескі үйлерді сүріп, жаңасын салу керек Елорданың тұрғын үй қоры ескіріп барады."
Бұл әсіресе шетте орналасқан жеке секторға қатысты мәселе.
Көптеген азамат апатты жағдайдағы баспанада тұрып жатыр.
"Енді ескісі сүріліп, орнына жаңа үйлер салынады."
Бұл Президент пәрмені.
"Қасым-Жомарт Тоқаев, Қазақстан Республикасының президенті: - Бұл өте ауқымды жұмыс."
Бастапқы кезеңде бұл жұмысқа мемлекет атсалысуы қажет.
Шетелде мұндай тәсіл кеңінен қолданылады.
Сондай-ақ бұл іске міндетті түрде бизнесті тарту керек.
Тұрғын үй қорын жаңартудың басқа жолы жоқ.
Бас қаланың келбеті өзгереді Төртінші мәселе - Елорданың бірыңғай сәулеттік келбетін қалыптастыру.
Бұған дейін ортақ дизайн-код әзірленген.
"Бірақ, ол ресми құжат күйінде қалды."
Салынып жатқан нысандар бір-бірімен үйлеспейді.
Президент ғимараттар қорап сияқты деді.
"Кезінде ірі бизнес өкілдері «Абу-Даби Плаза», «Хан Шатыр», «Талан Тауэрс» сияқты кешендерді салған."
Әкімдік осы тәсілмен тағы жаңа ғимараттар салуды қолға алуы керек.
Мемлекет басшысының және бір тапсырмасы осы.
Елорданың келбетін айтқанда ЛРТ-ны айналып өтеміз бе?
Жыр болған құрылыс аяқталады.
Мемлекет басшысы тұрғындарға берілген уәде орындалатынын айтты.
Әйтпесе қалада кептеліс көп.
Бесінші мәселе – елордада өмір сүру сапасын жақсарту.
"Мемлекет басшысы барлық тұрғынға қаладағы білім беру, денсаулық сақтау нысаны, мәдениет және спорт ғимараттары, сондай-ақ саябақтар мен қоғамдық орындар қолжетімді болуы керек деді."
"Қасым-Жомарт Тоқаев, Қазақстан Республикасының президенті: Астанада баланы мектепке немесе балабақшаға орналастыру әлі де өзекті мәселе болып отыр."
Көптеген мектепте оқушылар саны жоспарлы межеден артық.
"Шын мәнінде, үш ауысымды оқыту жүйесі сақталып отыр."
Бұған жол беруге болмайды.
Қалада жаңа білім беру мекемелерінің құрылысына басымдық беру қажет.
Сондай-ақ 15 қосымша білім беру нысанын салу керек.
"Үкімет Астананың, Ақмола және Қарағанды облыстарының әкімдіктерімен бірлесіп, елорда агломерациясын дамытуды ойластыруы керек."
Арнайы құжат қабылдау қажет.
Онда тұрғындардың пікірі және қалаға қатысты мәселенің бәрі ескерілуге тиіс.
Президент әкімге жағдайды жақсартуға бір жыл уақыт берді Астана жасыл қала болуы керек.
Бейбітшілік және келісім сарайынан жаңа вокзалға дейінгі аумақ саябаққа айналуға тиіс.
Ол үшін аталған аудандағы көше мен ауланың бәрі  абаттандырылады.
Елорданың жасыл белдеуіне қатысты жоспар да қайта қаралады.
"Жеңіс Қасымбек, қала әкімі: - Биыл жасыл белдеуде 450 мың түп ағаш егіледі."
Бұл өзіңіз айтқандай жеткіліксіз.
Негізгі мәселе тұқымбақтарда.
Тиісті көлемде жасыл желек бере алмайды.
"Енді жоспарды қайта қарап, жасыл белдеуде қазіргіден екі есе көп ағаш отырғызамыз."
Жеңіс Қасымбектің Астанаға әкім болып тағайындалғанына тура жеті ай.
Бұл қаланың барлық мәселесімен танысуға жетерлік уақыт.
Мемлекет басшысы бас шаһардағы жағдайды жақсарту үшін әкімге бір жыл уақыт берді.
Жұмысыңыз менің жеке бақылауымда болады деді.
Қорған Қонысбайұлы @korgantore - Жалпы бас шаһардағы негізгі проблема дұрыс жоспарлау жоқ.
Жағдайдың соншалықты мүшкіл болуына жауапты басшылардың біліксіздігі немесе бас пайдасын ойлағандығы себеп болды деді Президент.
"Қала басшылығы құрылыс компанияларының пайдасын емес, мемлекет пен азаматтардың мүддесін бәрінен биік қоюға тиіс."
Тапсырма осы.
Қорған Қонысбайұлы
"Алдағы жылдары Астана тұрғындарының саны 1,5 миллионға жетеді деген болжам бар."
Бірақ бұл жағдай қаланың бас жоспарында толық ескерілмеген.
Сондықтан Мемлекет басшысы Қасым-Жомарт Тоқаев бүгін елорданы дамыту жөнінде кеңес өткізді.
Бірқатар мәселеге тоқталды.
Елорданы дамыту жөніндегі кеңес Кеңесте Мемлекет басшысы 5 мәселеге тоқталды.
Әуелгісі – бас шаһарды жылумен қамтамасыз ету.
"Жасырып, жабатыны жоқ, өткен қыста Астанада жылу тапшы болды."
Себебі басқару дұрыс емес.
"Мәселен, Елордада жылу электр орталығын заңгер, электр жүйесіне жауапты мекемені бағалаушы, жылу транзитін агроном, сумен қамтамасыз ететін ұйымды зоотехник басқарады."
Мемлекет басшысы әркім өзі ісімен айналысуы керек деп ескертті.
Екінші – су.
Жаздың басында жұрт тіршілік нәрінен тарықты.
Мұны Президент қатаң сынға алды.
«Қаланың инженерлік инфрақұрылымын дамытуға жауапты адамдар жұмысын адал атқармаған.
Соның салдарынан осындай күрделі ахуал қалыптасты» деді.
Енді кінәлі адамдар тиісті жазасын алады.
"Қасым-Жомарт Тоқаев, Қазақстан Республикасының Президенті: - Қазір елорда Астана су қоймасына толық тәуелді болып отыр."
Су алатын басқа жер жоқ.
Бұл өте қауіпті.
"Кез келген сәтте оқыс оқиға болса, бүкіл қалаға қауіп төнуі мүмкін."
"Тұрғындар саны көбейіп, жаңа нысандар пайдалануға беріліп жатыр."
Сондықтан су қоймасының қуаты алдағы бір-екі жылда сарқылып бітетіні анық.
"Бұған қоса су қоймасы лайланып, ластанып жатыр."
Мұны құзырлы министрлік білуге тиіс.
"Қойманың түбін тазалап, оны тереңдету керек."
"Астана су қоймасының бөгетін толық тексеріп, нығайту қажет."
Оған Сәтбаев каналынан судың тұрақты келіп тұруын қамтамасыз еткен жөн.
Осы шараларды дереу қолға алу керек.
Экология және табиғи ресурстар министрлігіне қаланы сумен қамтамасыз ету үшін кешенді жұмыс жасау тапсырылды.
Бірақ әлі күнге дейін нақты нәтиже жоқ.
Тіпті осы мәселені шешуге қатысты тиімді ұсыныстар да жоқ.
"Президент құрылыс сапасын арттыруды тапсырды Үкімет әкімдікпен бірлесіп, келесі жылдан бастап Сәтбаев каналынан қалаға дейін құбыр тартуды бастайды."
Сонымен бірге сумен қамтамасыз етудің баламалы жолдарын қарастырады.
Үшінші мәселе – Тұрғын үй құрылысын ретке келтіру.
Бүгінде Астанада 10 миллион шаршы метрге жуық үй салынып жатыр.
"Өкінішке қарай, құрылыс қарқыны жоғары болғанымен, сапаға көңіл бөліне бермейді."
"Бұл салада олқылық өте көп, - деді Мемлекет басшысы."
"Қасым-Жомарт Тоқаев, Қазақстан Республикасының Президенті: - Қаланы көркейтіп, жұртқа қолайлы жағдай жасау басты назарда болуға тиіс."
Алайда жекелеген құрылыс компанияларының мүддесі басым түсіп жатады.
"Қаланы дамыту ісінде бірізділік болмаған соң, орынсыз құрылыс көбейіп кетті."
Әлеуметтік нысандар мен қоғамдық орындар болуға тиіс жерлерде тұрғын үй кешендері салынды.
"Сондықтан барлық салада, соның ішінде құрылыс саласында заң мен тәртіп болуға тиіс."
"Мен заңсыз құрылысқа жол бермеу үшін бақылауды күшейтіп, саланы реттеуді тапсырдым."
Елорданың тұрғын үй қоры ескіріп барады.
Бұл – әсіресе шетте орналасқан жеке секторға қатысты мәселе.
Көптеген азамат апатты жағдайдағы баспанада тұрып жатыр.
"Қасым-Жомарт Тоқаев «мұндай ғимараттарды сүріп тастап, орнына жаңа үйлер салу қажет» деді."
"Қасым-Жомарт Тоқаев, Қазақстан Республикасының Президенті: - Бұл – өте ауқымды жұмыс."
Бастапқы кезеңде бұл жұмысқа мемлекет атсалысуы қажет.
Шетелде мұндай тәсіл кеңінен қолданылады.
Сондай-ақ бұл іске міндетті түрде бизнесті тарту керек.
Тұрғын үй қорын жаңартудың басқа жолы жоқ.
Төртінші мәселе – елорданың бірыңғай сәулеттік келбетін қалыптастыру.
Бейбітшілік және келісім сарайынан жаңа теміржол вокзалына дейінгі аумақ жайлы жасыл саябаққа айналады.
Тиісінше жақын маңдағы барлық көше мен аула абаттандырылады.
Бесінші мәселе – елордада өмір сүру сапасын жақсарту.
"Мемлекет басшысы барлық тұрғынға қаладағы білім беру, денсаулық сақтау нысандары, мәдениет және спорт ғимараттары, сондай-ақ саябақтар мен қоғамдық орындар қолжетімді болуы керек деді."
Жалпы бас шаһардағы негізгі проблема дұрыс жоспарлаудың жоқтығынан туындап отыр.
"Жағдайдың соншалықты мүшкіл болуына жауапты басшылардың біліксіздігі немесе бас пайдасын ойлағандығы себеп болды, - деді Президент."
"Қала басшылығы құрылыс компанияларының пайдасын емес, мемлекет пен азаматтардың мүддесін бәрінен биік қоюға тиіс."
Тапсырма – осы.
Авторы: Қорған Қонысбайұлы.
Астана еліміздің бас қаласы атанған сәттен бүгінге дейін дамудың сан түрлі сатысынан өтті.
"Ширек ғасыр ішінде шағын қаладан күллі әлем мойындаған алып шаһарға айналған елордамыз экономика, саясат, ғылым және білім, мәдениет және өнердің орталығына айналды."
"Осы жылдар ішінде Астана халқының саны 4 есе артып, 298 мың тұрғыннан 1 миллион 400 мыңға жетті."
"Айта кеткен жөн, астаналықтардың басым бөлігін жастар құрайды."
"Сарыарқа төсіндегі бой көтерген елордамыз тәуелсіздігіміздің символына айналып, қазақты жер жүзіне таныстыратын мемлекеттік орталық мәртебесін иемденді."
"Ұлтаралық татулық пен дінаралық келісімнің, бейбітшілік пен береке-бірліктің қаласы."
"Отанымыздың жүрегі, Тәуелсіздігіміздің тірегі болған Астанамыздың 25 жылдық мерейтойымен шын жүректен құттықтаймыз!"
Елордаға әлем астаналары мен муниципалитет басшылары жиылды.
"Бас қаланың 25 жылдығына орай бүгін ""Астананың бауырлас қалалары"" форумы өтті."
Мерейтойлы жиынға Мемлекет басшысы Қасым-Жомарт Тоқаев қатысты.
Форумда не айтылды?
Бас шаһар алдағы уақытта қалай дамиды?
Ақмоланың Астана атанғанына 25 жыл.
"Тарих өлшемімен қарасақ, ұзақ уақыт емес."
"Десе де, ғасырға татитын жұмыс істелді."
Сарыарқа төсінде жаңа қала бой көтерді.
"Қасым-Жомарт, Тоқаев Қазақстан Республикасының президенті: - Өздеріңізге мәлім, елорданы көшіру оңай болған жоқ, қомақты жұмыс істелді."
Бұл шешім өте күрделі кезеңде қабылданды.
Ел экономикасы тоқырауда болды.
Жұрт нарықтық қатынастарға толық бейімделмеген кез еді.
Осындай қиын жағдайда Жоғарғы Кеңес Тұңғыш Президент Нұрсұлтан Әбішұлы Назарбаевтың бастамасы бойынша Астананы Ақмолаға ауыстыру туралы шешімді 1994 жылы 6 шілдеде қабылдады.
Бас қаламыз ресми түрде 1997 жылы 10 желтоқсанда көшірілді.
Ал осыдан 25 жыл бұрын 6 мамырда Ақмола атауы Астана болып өзгертілді.
Елорданың жылнамасы Тәуелсіз Қазақстанның шежіресімен тығыз астасып жатыр.
"Шын мәнінде, астананы көшіру геосаяси тұрғыдан өте дұрыс қадам болды."
Сан жылдағы санға тоқталайық.
"Ширек ғасырда бас қаланың аумағы үш есе ұлғайып, тұрғын саны төрт есе өсті."
Ел астанасы мәртебесіне ие болған сәттен бері шаһардың экономикалық әлеуеті 100 есе артты.
Қазір елдегі жалпы ішкі өнімнің 10 пайызы Астананың үлесінде.
"Жеңіс Қасымбек, қала әкімі: - 25 жылдың ішінде қаланың жалпы өнімі 22 миллиард долларға, ал өнеркәсіп 4,3 миллиард долларға жетті."
Соңғы жылдары Астана 14 миллиард доллардан астам тікелей шетелдік инвестиция тартты.
"Небәрі 25 жыл ішінде біз 33 млн шаршы метр тұрғын үй, 670 балабақша мен мектеп, жүзден астам мәдени және спорт нысандарын салдық."
Форумға 13 мемлекеттен мэрлер мен вице-мэрлер келді.
Жалпы Астана қазір әлемнің 85 елімен тығыз байланыста.
Бірнеше қаламен бауырлас деген мәртебесі бар.
Мұндай шаһарлардың қатары жылдан жылға көбейіп келеді.
"Мәселен, кеше ғана елорда әкімдігі Индонезияның жаңадан салынып жатқан астанасы Нусантара қаласының басшылығымен ынтымақтастық жайлы меморандумға қол қойды."
"Бамбанг Сусантоно, Нусантара қаласы ұлттық астаналық басқармасының басшысы: - Біз Астананың қарқынды дамып, алып мегаполиске айналғанын көріп отырмыз."
Мен оның сұлулығына тәнтімін.
"«Бәйтерек», Ақорда, «Нұр әлем» және «Хан шатыр» сияқты ғимараттар әдемілігімен ғана менмұндалап тұрған жоқ, олар қазір Қазақстанның әлемдік аренадағы даму символы іспетті."
Астанасын жаңадан салғандардың бірі Бразилия.
Оңтүстік Америкадағы ең ірі елдің өкілі де форумға арнайы келген.
Фелипе Рамон Моро Родригез Астана мен Бразилианың ұқсастығын атады.
"Фелипе Рамон Моро Родригез, Бразилиа федералды округінің мемлекеттік хатшысы: - Бразилия 60 жылдан астам уақыт біздің елдің ұлылығын көрсетіп, халқымыздың әлеуетін айқындайтын жаңа астана салуды армандады."
Бес жыл бойғы табанды еңбектің арқасында біз бірегей әрі заманауи қала салып шықтық.
"Шаһар қазір бразилиялықтарды алға жетелейтін, жетістіктер мен жеңістерге бастайтын орталыққа айналды."
Міне дәл сондай қарқынды дамуды мен осы Астанадан да байқадым.
Бұл бүкіл ұлттың алға ұмтылысын көрсетеді.
"Расында Астана мемлекеттік мекемелердің ғана ордасы емес, мол мүмкіндіктердің ортасы."
Мұны Алатаудың арғы бетінен келген қырғыз ағайын да атап өтті.
"Бішкек қаласының басшысы қазақтың елордасы келешекте әлемдік астаналардың інжу-маржанына айналады деп, бас қаламыздың қазіргі дамуына бағасын берді."
"Эмилбек Әбдіқадыров, Бішкек қаласының мэрі: Қ. Тоқаев: Елорда ыңғайлы қала болуы керек Сарапшылардың болжамы бойынша елорда тұрғындарының саны 2030 жылға қарай екі миллионға жетеді."
"Сондықтан Мемлекет басшысы астанамыз, ең алдымен, тұрғындарға ыңғайлы қала болуы керек деді."
"Қасым-Жомарт Тоқаев, Қазақстан Республикасының президенті: - Білім беру, денсаулық сақтау нысандары, мәдени-демалыс мекемелері, саябақтар мен қоғамдық орындар қаланың барлық тұрғынына бірдей қолжетімді болуға тиіс."
Әсіресе ерекше қажеттілігі бар азаматтарға қаладағы инфрақұрылымдар ыңғайлы болуы керек.
Бұл бағыттағы жұмыстарды әлі де жетілдіре түсу қажет.
Қала аудандарын дамыту ісіндегі теңсіздікті жоспарлы түрде жойған жөн.
"Астана әлемдегі озық 21 қаланың қатарына қосылды Қорған Қонысбайұлы @korgantore: - Астана жайнаған, қайнаған қала."
Беделді халықаралық ұйымның зерттеуі бойынша елорда әлемдегі интеллектуалды әрі озық 21 қаланың қатарына қосылды.
"Алайда орталық көшелерді ғана жарқыратып,шаһардың шеткі аудандарына көңіл бөлмеу дұрыс емес."
Мемлекет басшысы форумда осыны ескертті.
Енді үйлесімді дамуға көңіл бөлінеді.
"Қорған Қонысбайұлы, Ерлан Наурызбаев"
"Президент Қазақстанға ресми сапармен келген Швейцарияның федералды кеңесшісі, Сыртқы істер министрі Иньяцио Кассиспен кездесу өткізді."
Қасым-Жомарт Тоқаев екі ел арасындағы тығыз қарым-қатынас достық пен ынтымақтастық рухында дамып келе жатқанын атап өтті.
Мемлекет басшысы Швейцарияның Алматыдағы Құрметті консулдығы қызметінің басталуымен құттықтады.
Оның ресми ашылу рәсіміне Иньяцио Кассис қатысты.
"Мемлекет басшысы Швейцария Қазақстанның Еуропадағы негізгі саяси, сауда және экономикалық серіктестерінің бірі екенін айтты."
Қазіргі уақытта Швейцария Қазақстанның  жетекші 20 сауда серіктесінің қатарына кіреді.
"Елімізге жалпы көлемі 32,5 миллиард доллардан астам инвестиция құйған үш ірі инвестордың бірі."
– Біз Қазақстан экономикасының перспективті салаларына инвестиция құюға дайын жаңа швейцариялық компанияларды қолдаймыз.
Қазақстан Үкіметі мен Stadler теміржол концерні арасында қол қойылған келісімнің келешегі зор деп ойлаймын.
Сондықтан осы мәміленің жүзеге асырылу барысын ерекше қадағалаймыз.
"Бұл біздің қарым-қатынасымыздың дамуына тың серпін береді, – деді Қасым-Жомарт Тоқаев."
Мемлекет басшысы Швейцария Конфедерациясының Президенті Ален Берсеге ізгі тілегін жолдады.
"Иньяцио Кассис екіжақты ынтымақтастықтың қазіргі даму деңгейіне оң баға беріп, оны нығайту ісіне атсалысуға дайын екенін жеткізді."
Швейцарияның Сыртқы істер министрі елімізде жүргізіліп жатқан ауқымды реформаларды жоғары бағалады.
– Екі жақты сауда мен инвестиция тығыз байланыстарымыздың маңызды бағыты саналады.
"Өзіңіз айтқандай, егер Швейцарияның жеке компаниялары сіздің еліңізге инвестиция құйса, бұл реформаларыңыздың табысты жүзеге асуына, сондай-ақ қаржы салу үшін жасалатын жағдайдың жақсаруына ықпал етеді, – деді министр."
"Әңгімелесу барысында өңдеу өнеркәсібі, сауда және логистика, машина жасау, ауыл шаруашылығы, қаржы қызметтері, цифрландыру, білім беру салаларында бірлескен инвестициялық жобаларды іске асыруға ерекше назар аударылды."
Сонымен қатар кездесуде халықаралық және өңірлік күн тәртібіндегі өзекті мәселелер қарастырылды.
Мемлекет басшысы Қасым-Жомарт Тоқаев «Астананың 25 жылдығы.
Жаңа даму бағыттары.
"Жаңа мүмкіндіктер» атты елорданың бауырлас қалалары форумының салтанатты ашылу рәсіміне қатысты, деп хабарлайды Ақорданың баспасөз қызметі."
"Мемлекет басшысы, ең алдымен, жиынға қатысып отырған бауырлас қалалардың басшыларына, әлемнің бірнеше елінен арнайы келген мәртебелі меймандарға ілтипат білдіріп, Астананың 25 жылдық қалыптасу тарихына қысқаша тоқталды."
– Бұл – мерейлі белес.
Біз ширек ғасыр бұрын астанамызды Алатаудың баурайынан Арқа төсіне көшірдік.
"Есілдің жағасына ел қондырып, жаңа қаланың іргесін қаладық."
"Бүгін осы маңызды жиынға елорданың бұрынғы әкімдері, қаламыздың құрметті тұрғындары, еңбек ардагерлері, мәдениет, ғылым, спорт қайраткерлері, ғалымдар, ұстаздар, мемлекеттік қызметшілер қатысып отыр."
"Олар Тәуелсіз Қазақстанның тірегі болған Астананың құрылысына белсене атсалысты, кеңес заманындағы ескі шаһардың қазіргі заманға сай озық қалаға айналуына зор үлес қосты."
Мен баршаңызға шынайы алғыс айтамын.
"Шын мәнінде, Астана қаласының салынуы – Тәуелсіз Қазақстанның тарихында айрықша мәні бар оқиға болды."
"Өздеріңізге мәлім, елорданы көшіру оңай болған жоқ, қомақты жұмыс істелді."
Бұл шешім өте күрделі кезеңде қабылданды.
Ел экономикасы тоқырауда болды.
Жұрт нарықтық қатынастарға толық бейімделмеген кез еді.
Осындай қиын жағдайда Жоғарғы Кеңес Тұңғыш Президент Нұрсұлтан Әбішұлы Назарбаевтың бастамасы бойынша Астананы Ақмолаға ауыстыру туралы шешімді 1994 жылы 6 шілдеде қабылдады.
Бас қаламыз ресми түрде 1997 жылы 10 желтоқсанда көшірілді.
Ал осыдан 25 жыл бұрын 6 мамырда Ақмола атауы Астана болып өзгертілді.
Елорданың жылнамасы Тәуелсіз Қазақстанның шежіресімен тығыз астасып жатыр.
"Шын мәнінде, астананы көшіру геосаяси тұрғыдан өте дұрыс қадам болды."
"Бұл – халқымыздың болашақ тағдырын айқындаған аса маңызды және дер кезінде қабылданған тарихи шешім, – деді Президент."
"Қасым-Жомарт Тоқаев Тұңғыш Президенттің осы бастамасы жаңа ұлттық идеяға айналғанына назар аударып, Нұрсұлтан Назарбаевтың еңбегіне лайықты, әділетті баға беру керек екенін айтты."
"Президенттің пікірінше, Әділетті Қазақстанда ақты ақ, қараны қара деу қажет, басқа сөзбен айтқанда, ненің шындық, ненің өтірік екенін ажырата білу керек."
Бұл – еліміздің болашағына тікелей қатысы бар мәселе.
"Мемлекет басшысы жаңа елордамыз Тәуелсіз Қазақстанның өркендеуіне тың серпін бергенін, жаңару мен жаңғыруға жол ашқанын, бас қаламызда көптеген іс-шаралар ұйымдастырылғанын, дінаралық диалог пен рухани дипломатияның ордасына айналғанын атап өтті."
"Сондай-ақ Астананы бірлік пен берекенің бесігі деуге толық негіз бар екенін, бұл қалада ең маңызды шешімдер қабылданатынын, болашақта да солай бола беретінін жеткізді."
– Астана – болашағы зор қала.
"Осы орайда, біз «жасыл қала» идеясын жүзеге асыруға айрықша мән береміз."
"Елордамыз, ең алдымен, тұрғындарға ыңғайлы қала болуы керек."
Астана – аймақтағы ірі қаржы орталығы.
Әлемнің 75 елінің екі мыңнан аса компаниясы бизнес жүргізу үшін Астана халықаралық қаржы орталығын таңдады.
Бүгінде Қаржы орталығы елімізге 8 миллиард доллар инвестиция тартты.
Бұл – жақсы көрсеткіш.
Әлемдік саясатшылар Астананы бейбітшілік алаңы дейді.
"Ұстанымы бөлек, мүдделері кереғар елдер осында бітімге келді."
Келешекте де Астана біздің геосаяси аймақтағы маңызды орталық ретінде дами бермек.
"Мен бұған кәміл сенемін, – деді Қасым-Жомарт Тоқаев."
"Президенттің айтуынша, астаналар мен ірі мегополистер – мемлекеттің саяси, экономикалық және мәдени өмірінің өзегі."
Олар мемлекеттердің өркеуінде жетекші рөл атқарады.
"Инвестицияларды, инновациялық технологияларды, ең бастысы, адами капиталды тарта отырып, қалалар орасан зор күш шоғырланатын ортаға айналады."
"– Адамдар және олардың шығармашылық қуаты, бірегей білімі, креативті идеясы мен отаншылдық рухы – ұлт жетістігінің негізгі факторы."
Сондықтан қалаларды тиімді басқару және урбанистикадағы жаңа үрдістерді жүйелі зерделеу қажет.
"Бұл мәселе болашаққа ұмтылған әр мемлекет үшін, оның ішінде Қазақстан үшін де стратегиялық маңызға ие бола бастады."
Орнықты даму саласындағы БҰҰ мақсаттарының бірі қаланы дамытуға арналған.
Бұл кездейсоқ емес.
Қазақстанда біз осы бағытқа ерекше назар аударамыз.
Әлемнің жылдам дамып келе жатқан астаналарының қатарына кіретін елордамыз басқа қалалардың дамуына үлгі болады.
"Өткен ширек ғасырда еліміздің бас қаласының аумағы үш есе ұлғайып, халқының саны төрт есе өсті."
Сарапшылардың болжамы бойынша елорда тұрғындарының саны 2030 жылға қарай екі миллионға жетеді.
Ел астанасы мәртебесіне ие болған сәттен бері қаланың экономикалық әлеуеті 100 еседен астам артты.
"Қазір қала экономикасы елдегі жалпы ішкі өнімнің 10 пайыздан астамын құрайды, – деді Мемлекет басшысы."
Алайда үлкен көрсеткіштер қаланың үйлесімді дамуымен үнемі сәйкес келе бермейді.
"Президенттің пікірінше, мегаполистердің табысты болуының басты көрсеткіші оның тұрғындарының өмір сүру сапасымен өлшенуге тиіс."
"Сондықтан елорданы дамыту және абаттандыру кезінде «адам қала үшін емес, қала адам үшін» қағидатын басшылыққа алу маңызды."
– Астананың барша тұрғыны мен қонақтары үшін қалада барынша қолайлы орта қалыптастыру – аса маңызды мәселе.
Біз бәріне тең мүмкіндік берілетін қоғам құру жолын таңдадық және осы бағытта дамып келеміз.
Сондықтан өзара жауапкершілік пен азаматтық ынтымақтастыққа негізделген инклюзивті дамуға айрықша мән береміз.
"Білім беру, денсаулық сақтау нысандары, мәдени-демалыс мекемелері, саябақтар мен қоғамдық орындар қаланың барлық тұрғынына бірдей қолжетімді болуға тиіс."
"Әсіресе, ерекше қажеттілігі бар азаматтарға арналған қала инфрақұрылымының қолжетімділігін арттыру керек."
Бұл бағыттағы жұмыстарды әлі де жетілдіре түсу қажет.
Оны мойындауымыз керек.
Біз қала аудандарын дамыту ісіндегі теңсіздікті жоспарлы түрде жоюымыз керек.
"Орталық көшелерді ғана жарқыратып қойып, қаланың шеткері аудандарына көңіл бөлмеу әділетті қоғам идеясына сай келмейді, – деді Президент."
Қасым-Жомарт Тоқаев қалаларды барынша сапалы басқару ісінде жаңа мүмкіндіктерге жол ашатын технологияның рөліне айрықша тоқталды.
"– «Ақылды қала» тұжырымдамасын жүзеге асыру азаматтарға жаңа цифрлық қызмет ұсынуға, ғимараттардың энергия тұтыну тиімділігін айтарлықтай жетілдіруге, сондай-ақ көлік ағынын түбегейлі оңтайландырып, көшедегі қауіпсіздікті арттыруға мүмкіндік береді."
Бұл – біз үшін ең өзекті міндет.
"Сонымен қатар адамдарға өзара тығыз байланыс орнатуға көмектесіп, азаматтар мен бизнестің қаладағы өзекті проблемаларды көтеріп, оларды шеше алатын белсенді қоғамдастық құру ісіне атсалысуына ықпал етеді."
Астана бұл бағытта дамып келеді және бірқатар жетістікке жетті.
Intelligent Community Forum беделді халықаралық ұйымының мәліметі бойынша елорда әлемдегі ең интеллектуалды қоғамдастықтың бірі ретінде озық 21 шаһардың қатарына енді.
Сонымен қатар қаламызда Орталық Азиядағы ең ірі Astana Hub халықаралық IT-стартаптар технопаркі құрылды.
"Бұл технопарк тек еліміздің ғана емес, бүкіл аймақтың цифрлық трансформациясына елеулі үлес қосады, – деді Мемлекет басшысы."
"Сөзін қорытындылай келе, Президент елімізде Әділетті Қазақстан құру үшін ауқымды институционалдық өзгерістер жүзеге асырылып жатқанына назар аударып, маңызды саяси реформалар нәтижесінде азаматтардың мемлекеттік, әсіресе, жергілікті жерде шешімдер қабылдауға қатысу мүмкіндігі едәуір кеңейгенін атап өтті."
– Еліміздегі қала тұрғындары енді өздері сыйлайтын әрі сенетін депутаттарды таңдау мүмкіндігіне ие болды.
Бұл жауапкершілігі мол азамат қағидаттарын орнықтыруға елеулі үлес қосады.
Адамдардың өз қаласындағы тұрмыс-тіршілікті жақсарту ісіне ықпал етуге мүмкіндік береді.
"Алайда қоғамның құндылықтар жүйесі жаңғырмай, барлық реформамыздың мәні болмайды."
Бұған кәміл сенемін.
"Қазақстанның орнықты дамуы үшін дүниетаным парадигмалары түбегейлі өзгеріп, адамдардың мінез-құлық моделі жаңаруы қажет."
"Сондықтан мен жастарға, қалалар мен елорданың жас тұрғындарына үлкен үміт артамын, – деп түйіндеді сөзін Қасым-Жомарт Тоқаев."
"Сонымен қатар жиында Астана қаласының әкімі Жеңіс Қасымбек, Рабат қаласының мэрі Асмаа Рхлалу (Марокко), Нусантара қаласы ұлттық астаналық басқармасының басшысы Бамбанг Сусантоно (Индонезия), Пенза облысының губернаторы Олег Мельниченко (Ресей), Бразилиа федералды округінің мемлекеттік хатшысы Фелипе Рамон Моро Родригез (Бразилия), Бішкек қаласының мэрі Эмильбек Әбдіқадыров (Қырғызстан), Белград қаласының вице-мэрі Весна Видович (Сербия) сөз сөйледі."
Қасым-Жомарт Тоқаев апаттардан кейін Атырау мұнай өңдеу зауыты мен Маңғыстау атом энергетикалық комбинатында туындаған жағдайды ұдайы бақылауда ұстап отыр.
Президент апаттардың себебін анықтау үшін мемлекеттік комиссия құруды тапсырды.
Кінәлілер заңға сәйкес жауапқа тартылады.
Үкіметке аталған кәсіпорындарды қысқа мерзімде жұмыс жағдайына келтіру туралы тапсырма берілді.
Қасым-Жомарт Тоқаев ертең Шанхай Ынтымақтастық Ұйымына мүше мемлекеттер басшылары Кеңесінің отырысына бейнеконференция форматында қатысады.
Мұны Президенттің баспасөз қызметі хабарлады.
Жиын қорытындысы бойынша Нью-Дели декларациясына және басқа да бірқатар құжатқа қол қойылады деп жоспарланып отыр.
"Президент Қасым-Жомарт Тоқаев Ұлттық домбыра күніне орай Twitter парақшасында құттықтау жариялады, деп хабарлайды Ақорданың баспасөз қызметі."
«Баршаңызды Ұлттық домбыра күнімен құттықтаймын!
"Көне дәуірден жеткен бұл аспап халқымыздың болмыс-бітімін, салт-дәстүрі мен мәдениетін айшықтайды."
"Рухымызды көтеріп, мерейімізді өсірген домбыра асыл мұрамызға, ұлттың символына айналды."
"Біз оны жан-жақты дәріптей береміз»,– деп жазды Мемлекет басшысы."
Алаяқтық және есірткімен күрес күшейеді.
Бизнеске айналған қылмыстың тамырына балта шабу көзделіп отыр.
Мемлекет басшысы синтетикалық зат өндіретін орындарды түбегейлі жою үшін батыл шаралар қабылдауды міндеттеді.
Президент бүгін Ішкі істер министрлігінің кеңейтілген алқа мәжілісін өткізді.
Жиында Қасым-Жомарт Тоқаев жиілеп кеткен көлік апатына да тоқталды.
Жыл сайын ірі елді мекендердің халқынан айырылып жатырмыз деп апаттың себебіне үңілді.
Жаңа заң қабылданады Азаматтар басына іс түскенде полицияға жүгінеді.
Арызданады.
Бірақ сол шағымдары шаң басып жатады.
"Не керек, құқық қорғау жүйесі бұл міндетті тиісті деңгейде атқара алмай отыр."
Мемлекет басшысы алдымен осы мәселені реттеуді міндеттеді.
"Қасым-Жомарт Тоқаев, Қазақстан Республикасының Президенті: - Азаматтар жылдар бойы талай мекеменің табалдырығын тоздырып, нақты жауап таппай, шындыққа қол жеткізе алмай жүр."
Сондықтан менің тапсырмам бойынша Құқық қорғау жүйесін реформалау жөніндегі комиссия қылмыстық және қылмыстық процестік заңнаманы жетілдіру туралы заң жобасын әзірледі.
Бұл құжат тергеушілердің және анықтаушылардың жұмысын жеңілдету үшін керек.
Елде соңғы 3 жылда көлік апаты көбейді.
9%-ке өскен.
"Салдарынан 6,5 мың азамат қаза тауып, 55 мыңнан астамы жарақат алды."
"Мәселен, жаяу жүргіншілердің кінәсінен тек биылдың өзінде 164 жол-көлік оқиғасы болған."
"Көлік апаты көбейді Қасым-Жомарт Тоқаев, Қазақстан Республикасының Президенті: - Шын мәнінде, біз жыл сайын ірі елді мекендердің халқынан айырылып отырмыз."
Бұл – еліміз үшін нағыз қасірет.
Біз адамдардың өмірі мен денсаулығы ең басты құндылық екенін үнемі айтамыз.
Сондықтан жағдайды түзеу үшін жүйелі шаралар қабылдау керек.
Апаттардың көптігі жол қауіпсіздігі деңгейінің автомобильдер санының өсіміне сай келмейтінін көрсетеді.
"Бұл жол инфрақұрылымына да, оның қауіпсіздігіне жауап беретін қызметтердің жұмысын ұйымдастыруға да қатысты."
"Қ. Тоқаев: Адамды азаптауға мүлдем жол берілмейді Полиция қызметкері азаматты қорлайтын емес, қорғайтын тұлға болуға тиіс."
"Өкінішке қарай, тәртіп сақшыларының қорғансыз адамдарды қорлағанын көз көріп, құлақ естіген."
Енді мұндай бассыздыққа жол берілмейді.
Мемлекет басшысы қатаң ескертті.
"Қасым-Жомарт Тоқаев, Қазақстан Республикасының Президенті: - Адамды азаптауға, қинауға, тыйым салынған тергеу тәсілдерін қолдануға мүлдем жол берілмейді."
Әрбір тәртіп сақшысы мұны жете түсінуге тиіс.
"Күнделікті жұмыста осы талаптар сақталса, азаматтардың полицияға деген сенімі артады."
"Әрине, қоғам тарапынан да құрмет болуы керек."
"Халықтың түсінігінде полиция азаматтарды қорғаушы, қолдаушы, қылмыстың алдын алушы, заңның орындалуын қадағалаушы болуға тиіс."
"Өкінішке қарай, қазір ел арасында полицияның келбеті, беделі дәл сондай деп айта алмаймыз."
"Тәртіп сақшысының заңды талабына бағынбау, оған қоқан-лоқы көрсету, тіпті, күш қолдану дұрыс емес."
Осындай әрекеттерді доғару керек.
Есірткімен күрес күшейеді Есірткімен күрес күшейеді.
"Жастарды бұзатын бір фактор болса, осы – нашақорлық."
Тіпті бұл – мемлекеттің қауіпсіздігіне қатер төндіретін мәселе.
Сондықтан ел аумағында синтетикалық есірткі өндіретін орындарды түбегейлі жою үшін батыл шаралар қабылданады.
Қажыларға қиянат жасаған компания жауапқа тартылады Алқа мәжілісінде алаяқтық та айтылды.
"Ұзаққа бармайық, жақында туристік компания бір топ азаматты алдап, оларды қажылыққа жіберген."
"Сөйтіп, кінәсіз адамдарды Сауд Арабиясының полициясы қамаған."
Мемлекет басшысы азаматтарымызға дереу көмек көрсетуге пәрмен берді.
Ал кінәлілер жауапқа тартылады.
"Қасым-Жомарт Тоқаев, Қазақстан Республикасының Президенті: - Алаяқ компанияның заңға қайшы әрекеті азаматтарымыздың денсаулығына, олардың моральдық жағдайына және жалпы еліміздің беделіне үлкен нұқсан келтіріп отыр."
"Бұл жерде, әрине, адамдардың құқықтық сауатсыздығы да бар."
"Енді мемлекетіміз, яғни Сыртқы істер министрлігі оларға барынша көмектесуі қажет."
"Ал Ішкі істер министрлігі алаяқ компанияның басшылығын, қызметкерлерін заңға сәйкес жауапқа тартуға тиіс."
"Әділетті қоғам құрамыз десек, дәл осындай өзекті мәселелерді шешуіміз керек."
Президент: Үздік қызметкерлерді қолдау қажет Соңғы 3 жылда полицияда біраз өзгеріс болды.
Бірнеше рет жалақы өсті.
Тұрғын үй үшін берілетін ақыны алатын тәртіп сақшылары көбейді.
Мемлекет басшысы ішкі істер органдарына қолдау көрсетіле береді деді.
Жұмыс жеңіл емес.
Тұтас елдің тыныштығын қору осы азаматтардың мойнында.
"Қасым-Жомарт Тоқаев, Қазақстан Республикасының Президенті: - Тәртіп сақшыларының қызметі оңай емес."
Күні-түні жұмыс істейтін кездер жиі болады.
Қауіп-қатер де бар.
"Тәулік бойы, яғни 24 сағат бойы сақадай сай болу үшін ерекше қажыр-қайрат пен төзімділік қажет."
"Себебі қиын жағдайға тап болған жандар, ең алдымен, полициядан көмек күтеді."
"Офицерлердің арасында кәсіби білікті, антына адал азаматтар көп."
"Сондай қызметкерлер өзгелерге, әсіресе, жастарға үлгі-өнеге көрсетіп жатыр."
Осындай үздік қызметкерлерді қолдау қажет.
"Полиция басшылары жастарға заңдарды түсіндіреді Қорған Қонысбайұлы, тілші: - Бұдан былай полицияның жоғары деңгейдегі өкілдері университеттер мен мектеперге барады."
Заңдарды жастарға түсіндіреді.
Заң бұзудың салдарын көрсетеді.
Мемлекет басшысының бүгін берген тағы бір тапсырмасы – осы.
"Әйтпесе, кейбір жастар заңды білмейді."
Ал бұл жауапкершіліктен босатпайды.
Құқықтық сауатсыздықтың салдары ауыр болуы мүмкін.
"Авторлары: Қорған Қонысбайұлы, Артур Горшняков, Құнанбай Қалдыбек."
"Көлік тасымалы, цифрландыру және ""жасыл энергетика""."
Бұл Қазақстанды Люксембургпен байланысын нығайтатын салалар.
Еуропа мен Орталық Азия мемлекеттерінің өзара ынтымақтастығы бүгін Ақордада талқыланды.
Президент Қасым-Жомарт Тоқаев Люксембургтің Сыртқы істер министрі Жан Ассельборнды қабылдады.
Кездесуде Астана халықаралық қаржы орталығы аясындағы өзара іс-қимыл болашағы да қаралды.
"Жан Ассельборнның Қазақстанға сапары бірқатар саладағы өзара байланысты дамытуға жол ашады, деді мемлекет басшысы."
"Сонымен қатар, Люксембург Премьер-министрі Ксавье Беттельмен БҰҰ Бас Ассамблеясының 77-сессиясы алаңында өткен келіссөздерін еске алды."
"Қасым-Жомарт Тоқаев, Қазақстан Республикасының президенті: - Сол кезде Қазақстан мен Люксембург арасындағы өзара тиімді серіктестікті дамытудың ұзақ мерзімді перспективалары туралы өте табысты әрі мазмұнды әңгіме болды."
Қазақстан Сіздің еліңізді және халқыңызды құрметтейді.
"Біз өзара ынтымақтастығымыздың болашағына сенеміз Жан Ассельборн, Люксембург Ұлы герцогтігінің Сыртқы және еуропалық істер министрі: - Бүгін таңертең біз өзара түсіністік туралы екі меморандумға қол қойдық."
Қазіргі уақытта Cargolux Қазақстанға апта сайын 21 рейс жасайтынын білесіз.
Сондай-ақ Люксембург мультимодальды хаб саналады.
Осыған байланысты Астана әуежайы – біз үшін өте маңызды пункт.
Люксембург компаниясы бірлескен осы ірі жобаны жүзеге асыра алатынына ризашылығымды білдіремін.
"Цифрлық даму, инновациялар және аэроғарыш өнеркәсібі министрімен өзара түсіністік туралы екінші меморандумға қол қойдық."
"Президент Қасым-Жомарт Тоқаев елордадағы Әзірет Сұлтан мешітіне барып, Қазақстан мұсылмандарын Құрбан айт мерекесімен құттықтады."
"Сонымен қатар құран оқытылып, Мемлекет басшысының атынан құрбандық шалынды."
Мемлекет басшысы Қасым-Жомарт Тоқаев Бұқаралық ақпарат құралдары қызметкерлерін кәсіби мерекесімен құттықтады.
"Президент еліміздің журналистері озық ой мен тың идеялардың таралуына дәнекер болып, азаматтарды толғандыратын өзекті мәселелерді көтеретінін атап өтті."
"""Отандық медиа саласы қаламы жүйрік, ойы ұшқыр тілшілер қауымының кәсіби біліктілігі мен күнделікті тынымсыз еңбегінің арқасында дамып келеді."
"Қазақстан журналистері өз ісінің хас шеберлері ғана емес, азаматтық ұстанымы берік патриоттар"" делінген құттықтауда."
"«Құрбан айт адамдарды мейірімді, адал, жанашыр болуға, адамзаттың бәріне құрметпен қарауға үндейді."
"Осы құндылықтар ұлттың рухани өрлеуіне, қоғамда жауапкершілік пен әділдік қағидаттарын орнықтыруға ықпал етеді»."
Президент Қасым-Жомарт Тоқаевтың Құрбан айт мерекесімен құттықтауында осылай делінген.
"«Мейірімділік, имандылық, қайырымдылық – халқымызға тән ізгі қасиеттер."
Ұлық мерекенің ұлағаты жұртымыздың табиғатына етене жақын.
"Сондықтан бұл мейрам ұлттық салт-дәстүрімізбен біте қайнасып, бірге жасап келеді."
Айттан айтқа аман-есен жете берейік!» деп түйіндеді Мемлекет басшысы құттықтауын.
Бүгін иісі мұсылман қауымы үшін ең ұлық мереке – Құрбан айт басталды.
"Құрбан шалу 30 маусым, кешкі ақшам намазына дейін жалғасады."
"Ол дәулетті, азат, балиғат жасына жеткен, ақыл-есі дұрыс, құрбан айт уақытында жолаушы болмаған мұсылманға міндет."
Барлық мал құрбандыққа жарамайды.
Тек төрт түліктің бірі болуы керек.
Биыл елімізде құрбан шалу рәсімі офлайн және онлайн түрде өтеді.
"Мемлекет басшысы бұқаралық ақпарат құралдарының өкілдеріне сыйлықтар мен гранттар табыстады, деп хабарлайды«Хабар 24»."
Марапат алғандардың қатарында арнамыздың тілшісі бар.
Әділ Балтабев Президент грантын иеленді.
"Салтанатты рәсім кезінде Қасым-Жомарт Тоқаев елдің ақпарат саласына қандай өзгеріс керек екенін айтып, тілші қауымының қоғамдағы рөліне тоқталды."
Камера объективінде бүгін журналистер.
"Ақордада өтетін кездесулерге әдетте саясаткерлер мен шенеуніктер жиылса, бүгін Мемлекет басшысы сол жиындарды түсіріп, жалпақ жұртқа жаңалық тарататын бұқаралық ақпарат құралдарының өкілдерін жинады."
Себебі ертең – мереке.
"Қасым-Жомарт Тоқаев, Қазақстан Республикасының Президенті: - Өздеріңізге мәлім, осыған дейін менің Жарлығыммен бұл мейрам Бұқаралық ақпарат құралдары қызметкерлерінің күні болып белгіленді."
Отандық медиа жаңа кезеңге қадам басты.
"Қазір ақпарат тарату жылдамдығы, оның мазмұны, құралы – бәрі өте тез өзгеріп жатыр."
Кеше ғана дәстүрлі және жаңа медианың бәсекесі туралы сөз қозғалушы еді.
"Ал бүгін сол сайттарды әлеуметтік желілер, мессенджерлер, платформалар ақпарат алаңынан ығыстырып жатыр."
"Ақпараттық қауіпсіздікті қамтамасыз ету үшін Үкімет те, медиа менеджерлер де осы өзгерістерге дайын болуы қажет."
Енді марапат хақында.
Президент сыйлығын 3 адам иеленді.
Соның бірі – «Оңтүстік Қазақстан» газетінің бас редакторы Абай Балажан.
Журналистикада 1983 жылдан бері қалам ұстап келеді.
"Абай Балажан, «Оңтүстік Қазақстан» газетінің бас редакторы, Президент сыйлығының иегері: - Бүгін мына сіздің қолыңыздан алып отырған марапатты сол 40 жылдық еңбегімнің өтеуі деп қабылдаймын."
Сондықтан өзіңізге деген жүрекжарды ризашылығымды білдіруге рұқсат етіңіз.
Президент гранты биыл 4 азаматқа берілді.
Жоғары дәрежедегі мұндай марапатты арнамыздың тілшісі Әділ Балтабев иеленді.
Ол – «Хабар 24»-тен шығатын «Президент» бағдарламасының авторы әрі жүргізушісі.
"Әріптесіміз Мемлекет басшысының кездесу, сапарларынан эксклюзивті материалдар жасап көзге түсті."
Эфирге шыққанына 1 жыл да болмаған «Президент» бағдарламасының рейтингі жоғары.
"Мемлекет басшысы әріптесіміз Әділге грантты табыстап жатып, жобаны қарайтынын атап өтті."
"Сыйлық, гранттан соң медиа саласындағы 4 ұжым «Президент Алғысын» алды."
Төртеудің бірі – «KazTAG».
"Марапаттан соң ақпарат агенттігінің тең құрылтайшысы Әсет Матаев сөз алып, медианың қоғамдағы рөліне тоқталды."
Кейін әкесінің ақталуына байланысты Мемлекет басшысына ризашылығын жеткізді.
"Әсет Матаев, «KazTAG» ақпарат агенттігінің тең құрылтайшысы: - Құрметті Президент мырза, ұжымның еңбегін жоғары бағалап жатқаныңыз үшін алғыс білдіремін."
"Елдегі журналистердің басым көпшілігін өз ісінің шебері, патриот деп айтар едім."
Бұқаралық ақпарат құралдары халық пен билік арасында алтын көпір саналады.
Осы қағидаттан айнымауымыз керек деп білемін.
Бұл сәтті мен асыға күттім.
Сөз соңында әкем Сейітқазы Матаевтың ақталуына байланысты сізге жеке өз атымнан алғыс айтқым келеді.
"Қалам ұстаған қауым жеке басының немесе бір топтың емес, елдің мәселесін көтеру керек."
Мемлекет басшысы журналистерге осы жауапкершілікті еске салды.
Журналистің ақиқаттан айнуға құқы жоқ.
Ақпарат арнасы адалдық алаңы болуға тиіс.
Елде ауқымды реформалар басталды.
"Мұның бәрін халыққа сауатты әрі уақытылы жеткізе білу, мәселе көтеру – қалам мен микрофон ұстаған тілші қауымының міндеті."
"Президент айтқандай, тек мықты, кәсіби және дербес масс-медиа идеологиялық егемендігімізді сақтай алады."
Авторы: Қорған Қонысбайұлы.
Қазақстан мен Қырғызстан арасындағы тауар айналымын 2 миллиард долларға дейін жеткізу көзделіп отыр.
Мұны Мемлекет басшысы айтты.
Қасым-Жомарт Тоқаев Қырғызстанның Жогорку Кенеш төрағасы Нурланбек Шакиевті қабылдады.
"Кездесу барысында Президент бүгінде қазақ-қырғыз қарым-қатынасы қарқынды дамып келе жатқанын, оған үкіметаралық және парламентаралық деңгейдегі өзара іс-әрекет ықпал ететінін атап өтті."
Сосын Қазақстан бауырлас Қырғызстанмен одақтастық қатынастарды жан-жақты нығайтуға ниетті екенін жеткізді.
"Өз кезегінде Нурланбек Шакиев қазақ халқына тән қонақжайлық көрсеткені үшін Қасым-Жомарт Тоқаевқа алғыс айтып, Қырғыз Президенті Садыр Жапаровтың ізгі тілегі мен сәлемін жеткізді."
"Спикердің айтуынша, Қазақстан мен Қырғызстан барлық жағынан ең жақын елдер саналады."
Осылай деген Нурланбек Шакиев  біздің елде жүргізіліп жатқан реформаларға қолдау білдірді.
2023 жылғы 25 маусым Президент Қасым-Жомарт Тоқаевтың төрағалығымен Қауіпсіздік Кеңесінің  кезектен тыс отырысы өтті.
"Жиын барысында Мемлекет басшысы Ресей Федерациясындағы жағдайға байланысты берген тапсырмаларын орындау шаралары туралы Премьер-министрдің, Бас прокурордың, Ұлттық қауіпсіздік комитеті төрағасының, Қорғаныс, Ішкі істер және Сыртқы істер министрлерінің баяндамаларын тыңдады."
Бұл оқиға Ресейдің ішкі мәселесі екеніне қарамастан аталған жағдайға еліміздің азаматтары алаңдаушылық танытты.
Қазақстан мен Ресей арасын әлемдегі ең ұзын шекара бөліп жатыр.
Президент Ресей Қазақстанның стратегиялық серіктесі екенін атап өтті.
Қасым-Жомарт Тоқаев Владимир Путинмен телефон арқылы сөйлесу барысында Ресей билігінің конституциялық тәртіпті орнату және өз азаматтарының қауіпсіздігін қамтамасыз ету жөніндегі шараларын қолдағанын еске салды.
Мемлекет басшысы әскери іс-қимылдарды тоқтату жөніндегі келісімді құптады.
"Президент кез келген мемлекеттің ішкі саясатында, соның ішінде Қазақстанда да қоғамдық тәртіп пен елдің әлеуметтік-экономикалық дамуын қамтамасыз етудің негізі ретінде заң үстемдігі қағидаты басты басымдық болуы тиіс екенін айтты."
Жиында еліміздің қаржы-экономикалық тұрақтылығын және азаматтардың қауіпсіздігін қамтамасыз ету қажет екені атап өтілді.
Президент барлық ведомство басшыларына дағдарыс жағдайындағы ықтимал қатерлерге қарсы әрекет етуге дайын болуды тапсырды.
Қауіпсіздік кеңесі отырысының қорытындысы бойынша Мемлекет басшысы Үкімет әзірлеген шұғыл іс-қимыл жоспарын мақұлдады.
"Президент Қасым-Жомарт Тоқаев 24 маусымда күні бойы Ресейдегі әскери-саяси жағдайдың шиеленісуіне байланысты елдегі ахуалды бақылауға ала отырып, мүдделі барлық ведомствоның басшыларымен жедел байланыста болды."
"Мемлекет басшысы 25 маусым күні Қауіпсіздік кеңесінің кезектен тыс отырысында аталған ведомстволардың тапсырмарларды орындау бойынша атқарылған жұмыстары жөнінде есебін тыңдап, Қазақстан экономикасының тұрақты дамуын, сондай-ақазаматтардың қауіпсіздігі мен әл-ауқатын қорғауға бағытталған шұғыл іс-қимыл жоспарын мақұлдайды, деп хабарлайды ҚР Президентінің баспасөз хатшысы Руслан Желдібай."
2023 жылғы 23 маусым Президентке еліміздегі вегетациялық кезең барысы және орман шаруашылығы мен жануарлар әлеміне  қатысты мәселелер жөнінде мәлімет берілді.
"Қасым-Жомарт Тоқаевқа орман шаруашылығын материалдық-техникалық тұрғыдан жабдықтау, соның ішінде техника сатып алу және ықтимал орман өртінің алдын ала анықтау жүйелерін орнату бойынша қабылданып жатқан шаралар жөнінде баяндалды."
Зүлфия Сүлейменова Мемлекет басшысына табиғатты қорғау және орман шаруашылығы мекемелеріне қажетті өртке қарсы құрал-жабдықтар мен техникалардың тізімін кеңейту үшін тиесілі нормаларды жаңарту жұмыстары басталғанын айтты.
"Бұдан бөлек Экология және табиғи ресурстар министрі негізгі өзен бассейндеріндегі, әсіресе еліміздің оңтүстік аймақтарындағы су тапшылығы жағдайында вегетациялық кезеңнің қалыпты өтуі үшін қабылданып жатқан шаралар жөнінде  мәлімет берді."
Кездесу соңында Президент табиғатты қорғау бөлімшелерінің материалдық-техникалық базасын күшейту ісін кешенді түрде жүзеге асыру маңызды екенін атап өтті.
"Сонымен қатар Қасым-Жомарт Тоқаев табиғатты қорғау заңнамасының бұзылу фактілерін анықтап, оларды жою үшін  құқық қорғау органдарымен тығыз қарым-қатынаста жұмыс істеу қажеттігіне назар аударды."
Сондай-ақ қажет жағдайда құқық бұзушыларды қылмыстық жауапкершілікке тарту керек екенін атап өтті.
Президент Қасым-Жомарт Тоқаев Мемлекеттік қызметші күніне және Полиция күніне орай Twitter парақшасында құттықтау жариялады.
«Мемлекеттік қызметшілерді және тәртіп сақшыларын кәсіби мерекелерімен құттықтаймын!
"Әділетті Қазақстанды құру үшін әрбір қызметшінің отаншыл, адал болуы және өз ісіне жауапкершілікпен қарауы өте маңызды."
"Сіздер ел игілігіне қызмет етудің озық үлгісін көрсетесіздер деп сенемін», – деп жазды Президент."
"Қасым-Жомарт Тоқаев, Қазақстан Республикасының Президенті: - Мемлекеттік қызметшілерді және тәртіп сақшыларын кәсіби мерекелерімен құттықтаймын!"
"Әділетті Қазақстанды құру үшін әрбір қызметшінің отаншыл, адал болуы және өз ісіне жауапкершілікпен қарауы өте маңызды."
Сіздер ел игілігіне қызмет етудің озық үлгісін көрсетесіздер деп сенемін.
Германия тарапымен келіссөзден кейінгі бірлескен мәлімдемеде Қасым-Жомарт Тоқаев Украинадағы жағдайға қатысты Қазақстанның ұстанымын тағы да нақтылады.
"Біріншіден, біз Біріккен Ұлттар Ұйымының Жарғысын қатаң сақтауымыз керек."
"Екіншіден, біз Қытайдың, сондай-ақ басқа да мемлекеттердің барлық бейбіт бастамасын қолдауымыз қажет."
Сондықтан жақын арада Украинадағы қарулы қақтығыс тоқтайды деп үміттенеміз.
"Қазақстанға келетін болсақ, біз осы мақсатқа қол жеткізуге өз үлесімізді қосуға дайынбыз."
Сонымен қатар біз Ресеймен стратегиялық серіктеспіз және бірнеше ұйымның мүшесі екенімізді атап өткен жөн.
Сондықтан біздің мақсатымыз – екіжақты және халықаралық ұйымдар аясында өзара ынтымақтастығымызды нығайту деді Президент.
Осыдан соң Мемлекет басшысы санкциялардың сақталуына қатысты пікір білдірді.
"Қасым-Жомарт Тоқаев, Қазақстан Республикасының президенті: - Біз, ең алдымен, ДСҰ ережелері мен нормаларын басшылыққа аламыз."
Сондай-ақ халықаралық нарықта қабылданған барлық ережені сақтаймыз.
"Ал екі мақсатта қолданылатын тауарлардың Ресейге экспорты туралы айтар болсақ, бұл мүлдем шындыққа жанаспайды."
"Өйткені жаңа ғана айтқанымдай, біз ДСҰ ережесін және Еуропалық Одақ жариялаған барлық санкция талаптарын сақтаймыз."
"Әйтсе де, Ресеймен сауда-саттық жасаймыз."
Былтыр екі ел арасындағы тауар айналымының көлемі 28 миллиард долларға жетті.
Бұл қолданыстағы халықаралық стандарттарға толық сай келеді.
Қазақ-неміс қарым-қатынасының қарқыны күшейеді.
"Мемлекет басшысы Қ. Тоқаев пен Германия Президенті Франк-Вальтер Штайнмайер кездесуінде келіссөздер сәтті аяқталып, бірқатар келісімдерге қол қойылды."
"Инвестиция, энергетика, көлік және логистика салаларындағы ынтымақтастық тереңдеп, білім, геология, экономика салаларында ортақ жобалар жүзеге асатын болды."
Еліміз сыртқы саясатта қашан да белсенді.
Соңғы кезде бұған тіпті қарқын қосты деуге болады.
Мемлекет басшысының шетелдерге үздіксіз сапары мен елде саяси тұлғаларды жиі қабылдауы соның айғағы.
Ал бүгін Ақордаға  Германияның Федералды Президенті Франк-Вальтер Штайнмайер келді.
Оның үстіне бұл саясатта ең мәртебелі саналатын мемлекеттік сапар.
Тоқаев пен Штайнмайердің қызмет жолы ұқсас.
Екі Президент те кезінде сыртқы істер министрі болған.
Сондықтан әлемдік саясатты жақсы біледі.
Қорған Қонысбайұлы @korgantore - Франк-Вальтер Штайнмайер – батыс саясаткері.
2017 жылдың наурызынан бері Германияның Федералды президенті.
Сақа саясаткер біздің елге геосаяси күрделі кезеңде келіп отыр.
Осылайша Қазақстан мен Германия арадағы ынтымақтастықтың жаңа мүмкіндігін қарастырмақ.
Тараптар Шығыс залына беттеді.
Әуелі шағын құрамда келіссөз өткізді.
Сосын кеңейтілген құрамда кездесті.
"Қасым-Жомарт Тоқаев, Қазақстан Республикасының президенті: - Сіздің сапарыңызды асыға күттік."
Бұл сапар Қазақстан мен Германия арасындағы ынтымақтастықтың дамуына тың серпін беру үшін өте маңызды.
Германия – Қазақстанның Еуропалық Одақтағы негізгі серіктестерінің бірі.
Түрлі саладағы ынтымақтастықты нығайту үшін қолдан келгеннің бәрін жасаймыз.
"Франк-Вальтер Штайнмайер, Германияның федералды президенті: - Біз дипломатиялық қарым-қатынасымыздың соңғы 30 жылына ғана емес, сонымен қатар сіз айтып өткендей, ынтымақтастығымыздың барлық салада қарқынды дамып келе жатқанына назар аударамыз."
Неміс компаниялары Қазақстанға қомақты қаражат құйып келеді және бұл бағыт тек экономикалық саламен шектелмейді.
Біздің Президент мырзамен ұстанымымыз ортақ және Қазақстанда жүргізіліп жатқан ауқымды реформаларға үлкен құрметпен қараймыз.
Екі елде сауда-экономикалық ынтымақтастықтың аясын кеңейтуге бейілді.
Келіссөз барысында да көп айтылғаны осы.
Себебі Германияның Орталық Азия елдерімен сыртқы саудасының 80 пайыздан астамы біздің елге тиесілі.
Былтыр екіжақты сауда-саттық шамамен 10 миллиард доллар болды.
Қазақстан Германияның басты 50 экономикалық серіктесінің бірі.
"Ерсұлтан Жансейітов, Әлемдік экономика және саясат институтының сарапшысы: - Қазақстан Германияны мұнаймен қамтамасыз етіп отырған негізгі төрт мемлекеттің бірі."
Бұл елге негізінен шикізат жөнелтеміз.
"Атап айтсақ, қара алтын, металл жіберсек, немістерден көлік пен технология әкелеміз."
Енді азық-түлік экспортына басымдық берілмек.
"Серік Жұманғарин, ҚР Премьер-министрінің орынбасары – сауда және интеграция министрі: - Соңғы уақытта Германияға ауыл шаруашылығы өнімдерін жеткізе бастадық."
Оның ішінде зығыр және қарақұмық экспортын атап өтуге болады.
Еуропа елі қазір біздің табиғи өнімдерге қызығушылық танытып отыр.
Сондықтан келешекте арадағы сауда айналымы осы бағытта өсуі мүмкін.
860 млн долларға 100 тауар түрін жөнелте аламыз.
"Энергетика, өңдеу өнеркәсібі, машина жасау, көлік және логистика, жаңартылатын энергия, сирек кездесетін металдарды игеруде де келісім бар."
"Мәселен, Шығыс Қазақстан облысындағы жаңа кен орнында қазақ пен неміс бірлесіп жұмыс істейді."
"Марат Қарабаев, ҚР Индустрия және инфрақұрылымдық даму министрі: - Германияның үлкен компаниясы осында литий кен орынын дамыту бойынша үлкен қаржы, яғни шамамен 2 кен орынын 700 млн қаржы салып, соны игеруге бағытталып отыр."
Жаңа кен орыны.
Қазір білесіздер литийді мына батарея шығаруға өндіреді.
Өздеріңіз білесіздер қазір Қазақстан ЕуроОдақпен бірге мына сирек кездесетін материалдар бойынша тиісті жұмыс атқарып жатыр.
Бір бұл емес.
Неміс компаниялары біздегі жасыл энергетика саласына инвестиция құяды.
Тараптар Маңғыстау өңірінде жасыл сутегі өндіретін зауыттың құрылысын бастауды құптады.
Құны 50 миллиард доллар болатын жобаны неміс-швед компаниясы жүзеге асырады.
Ал оған керекті мамандар Ақтауда оқытылады.
Сапар аясында білім-ғылымға қатысты 7 келісім бекіді.
"Саясат Нұрбек, ҚР Ғылым және жоғары білім министрі: - Маңыздылығы Маңғыстау өңірінде үлкен жасыл сутегі зауыты ашылады."
Сол водород баламалы энергияның жаңа қайнаркөзіне айналды.
"Бұл үлкен өндіріске кадрлар дайындау, қолданбалы зерттеулер орталығы ретінде Есенов университеті және жаңадан құрылып жатқан неміс институты болып табылады."
Келесі 10 жылда баламалы зерттеудің үлкен орталығын Ақтау қаласында қалыптастыруға.
Геосаяси жағдай ушығып жатқанда кім-кімге де жаңа сауда жолдары керек.
Бұл орайда Транскапий бағдарының әлеуеті зор.
Мұның игілігін немістер де көре бастады.
"Мәселен, бірер күнде Еуропаның ірі логистикалық компаниясы Транскаспий арқылы алғашқы жүкті Қытайдан Германияға жеткізеді."
Яғни Орта дәлізді дамытуға неміс тарапы да үлес қоспақ.
Жалпы Қытай – Еуропа арасында құрлық жолымен тасымалданатын жүктің 80 пайызы біз арқылы кетеді.
Бұл дегеніміз Қазақстан өңірлік хабқа айнала бастады.
"Қасым-Жомарт Тоқаев, Қазақстан Республикасының президенті: - Қазақстан Германия экономикасын энергиямен және қажетті шикізатпен тұрақты қамтамасыз ете алады."
Бұл қазіргі күрделі геосаяси және геоэкономикалық кезеңде аса маңызды.
Германия тарапының өтініші бойынша Шведт қаласындағы мұнай өңдеу зауытына Қазақстан мұнайын жөнелту соның нақты мысалы.
Жоспарланған шараларды тиімді жүзеге асыру үшін Штайнмайер мырзамен талқыланған бірнеше мәселені шешу қажет.
Соның бірі көлік-логистика байланысын күшейту.
Бүгінде «Орта дәліз» деп аталатын Транскаспий халықаралық көлік бағытының маңызы артып келеді.
Біз мұны кездесу барысында ерекше атап өттік.
Орта дәліздің негізгі бөлігі Маңғыстау облысы арқылы өтеді.
Ф. Штайнмайер Маңғыстау өңіріне барады Ақтауға ертең  Штайнмайер мырзаның өзі барады.
Бұл Батыс елдері басшыларының осы өңірге жасайтын алғашқы сапары болғалы тұр.
"Германияның Федералды Президенті Маңғыстаудағы теңіз портына соғып, сондағы мүмкіндікті көзбен көрмекші."
Яғни мемлекеттік сапардың ерекшілігі де осы.
Мұның артында екі елге де олжа салатын мол мүмкіндік жатыр.
Қорған Қонысбайұлы
Президенттер кеңейтілген құрамда келіссөз жүргізді.
Басқосуда тараптар геосаяси жағдайға қатысты ашық пікір алмасты.
Мемлекет басшысы Қ.Тоқаев Франк-Вальтер Штайнмайердің мемлекеттік сапары қос ел ынтымақтастығын нығайтуға жол ашатынын атап өтті.
"Енді білім, геология, өнеркәсіп және экономика салаларында ортақ жобалар іске асады."
Бүгін президенттер бірнеше құжатқа қол қойылды.
Олардың қатарында гипсокартон парақтары мен құрғақ құрылыс қоспаларын өндіретін зауыт салу туралы келісім бар.
"Бұдан бөлек, Қазақстан мен Германия кәсіпорындары жолаушылар тасымалы және көлік-логистика саласындағы әріптестікті дамытады."
Ақорда барлығы 9 құжаттың тізімін жариялады.
"Бүгін елорданың күштік құрылымдары аяғынан тік тұрды, деп хабарлайды«Хабар 24»."
"Түс ауа қаланың қақ ортасындағы банк ғимаратын қарулы ер адам басып алып, 7 адамды кепілге алды."
"Оқиға орнына полицейлер жедел жетіп, айнала толық қоршалып, арнайы операция бастаған."
Операцияны Ішкі істер министрі Марат Ахметжанов басқарды.
"Абырой болғанда, ешкім зардап шеккен жоқ."
"Кепілге алған банк қызметкерлері босатылып, қаскөй ұсталды."
Арнайы операция жергілікті уақытпен сағат 16:55-те аяқталды.
"Тұтқындағы 7 адам босатылып, қаскөй ұсталды."
Операцияны Ішкі істер министрі өзі басқарды.
"Марат Ахметжановтың айтуынша, басқыншының назарын аудару үшін шу шығаратын граната қолданылған."
"Ғимаратқа басып кірген соң, полицейлер көз ашытатын газ шашты."
"Марат Ахметжанов, ҚР Ішкі істер министрі: - Қылмыскер ұсталды."
Қазір тергеу амалдары жүріп жатыр.
Ішінде болған жәбірленушілер аман-сау.
7 адамды босаттық.
Жеке құрамның жоғары дайындығын айтқым келеді.
"Осындай қылмыскермен келіссөз жасап, арнайы шабуыл жасап, жәбірленушілерді босатты."
Қазір банктің ішінде тергеу амалдары жүріп жатыр.
Барлығы – осы банктің қызметкерлері.
7 қыз бала.
Барлығы босатылды.
"Абырой болғанда, ешкім зардап шеккен жоқ."
"Кепілде болған банк қызметкерлері де, басқыншы да аман."
Тұтқынға түскен 3 азамат қорқақтап қалған.
"Олардың жағдайын медицина қызметкерлері оқиға орнында тексеріп, көмек көрсетті."
"Раушан Арманқызы, Қоғамдық денсаулық сақтау басқармасының ресми өкілі: - Кепілге алған тұрғындардың арасында жаралағандар жоқ."
Жедел медициналық жәрдем қызметкерлері стреске жедел реакция диагнозымен 3 кепілге алынған тұрғынды тексерді.
Ешкімді ауруханаға жатқызудың қажеттілігі туындамады.
Қазір бұл оқиғаға қатысты қылмыстық кодекстің 261-бабы 2-бөлігінің 4 және 8-тармақтарымен сотқа дейінгі тергеп-тексеру басталды.
"Бас прокуратураның мәлімдеуінше, банкке қарумен баса көктеп кірген тұлға Мурадов А. деген азамат екен."
Жамбыл облысының тумасы.
Бұрын бірнеше мәрте қылмыстық жауапкершілікке тартылған.
Ал 2013 жылдан есірткіге тәуелді адамдар есебінде тұр.
Қазір құрықталған азамат тергеу изоляторына қамалды.
"Марат Ахметжанов, ҚР Ішкі істер министрі: - Әртүрлі талаптары болды оның қойған."
"Енді соның бәрін осындай келіссөз кезінде қарап, сөйлесіп."
Сосын енді көп қойып жатқан талаптары заңсыз.
Сондықтан осындай күш қолдануды жөн көрдік.
"Жан-жақты қарап, ең бірінші, біздің азаматшаларға ешқандай қауіп төндірмейтіндей жағдай жасап, сосын шабуыл жасадық."
Қасында қыз болды.
"Біздің бірінші қызметкер жүгіріп барып, қызды қолынан жұлып алып, өзінің денесімен жапты."
"Содан кейін қалғандары біздің шұғыл қызметкерлер кіріп, өзін құрықтады."
Қаскөймен келіссөз жүргізуге кәсіби мамандар тартылды.
Ішкі істер министрі өзі тікелей келіссөз жүргізген.
"Одан бөлек, Оқиға орнында «Арлан» арнайы жасағының қызметкерлері жұмыс істеді."
Әскери қызметшілер арнайы операцияға тартылған жоқ.
Тұрғындар: - Түстен кейінгі уақытта КСК-дан үйлеріңнен шығыңдар деді.
"Міне 3 сағаттай болды, далада жүрміз."
- Атыс бола ма деп қорықтық.
7 адамды кепілдікке алғанын естідік.
"- Сағат 1 жарымда полиция қызметкерлері барлық көршілер, тұрғындарға шығыңдар деп айтты."
Осы аулада болдым куәгер ретінде.
"Көп полиция қызметкері, спецназ болды."
Зардап шеккендер болған жоқ.
"Риат Шони, тілші: - Оқыс оқиға болған жердегі жағдай біршама тұрақталды."
"Қазір тұрғындардың, көліктердің жүріп-тұруына ешбір шектеу жоқ."
Полиция қызметкері тек қана банк бөлімшесінің алдын күзетке алған.
Ал ғимарат ішінде тергеу амалдары жүріп жатыр.
"Айта кету керек, барлық тергеу амалдары аяқталғаннан кейін Ішкі істер министрлігі алдағы уақытта осындай оқыс оқиғалардың алдын алу үшін банктерге арнайы нұсқаулықтар беретін болады."
"Авторлары: Риат Шони, Бекзат Аман."
"Қатон-Қарағай, Марқакөл және Мақаншы аудандары қалпына келтіріледі."
"Мемлекет басшысы осындай шешім қабылдап, елдің мерейін асыратын жаңалықты бүгін Ұлттық Құрылтайда жеткізді."
Алқалы жиында Қасым-Жомарт Тоқаев шекарадағы аймақтардың мәселесін көтерді.
Сосын жер хақында айтты.
"Шетелдіктерге бір уыс топырақ та, бір қарыс жер де берілмейді."
- Ал әкімдер мен министрлер шашау шығармай жұмыс істеуге тиіс.
Қасым-Жомарт Тоқаев «Мемлекет басшысын мадақтауды доғару керек.
"Президент – әулие емес, халықтан биік тұлға емес» деді."
Екінші ұлттық құрылтайда тағы не айтылды?
Қорған Қонысбайұлы @korgantore - Елді ұйыстыратын құрылтайдың алғашқы отырысы былтыр ұлт ұясы Ұлытауда өткен.
Сол кезде Мемлекет басшысы екінші құрылтайды қасиетті Түркістан төрінде ұйымдастыруды ұсынды.
Бұл шаһардың біз үшін тарихи маңызы зор.
Осынау топырақта хан-сұлтандарымыз дамылдап жатыр.
Қазақта Күлтөбенің басында күнде жиын деген сөз қалған.
Сол Күлтөбе біздің ту сыртымызда.
"Яғни кезінде мына жерде елдік мәселе шешілген талай кеңес, жиындар өткен."
Сондықтан екінші құрылтайға Түркістанның таңдалуы бекер емес.
Қазақта өткен құрылтайдың бәрі ел дамуына айрықша әсер еткен.
«Кеңесшіл ел кемдік көрмейді» деген нақыл содан қалса керек.
Бабалар жолымен Құрылтай шақыру дәстүрін былтыр Мемлекет басшысы қайта жаңғыртты.
"Президенттің көздегені елдік мәселеде ел азаматтарымен бір шаңырақ астында бас қосып, кеңесу."
"Қ. Тоқаев: Ұлттық құрылтай – той емес Қасым-Жомарт Тоқаев, Қазақстан Республикасының президенті: - Сөз басында бірден атап өтейін, меніңше, Ұлттық құрылтай бұл арқаны кеңге салып отыратын жиын емес."
Сән-салтанатпен өткізетін той да емес.
Бабаларымыз маңызды шешім қабылдар кезде немесе елге қатер төнген сын сағатта құрылтай шақырған.
Бүгінгі құрылтайдың отырысы еліміздегі қайғылы оқиғадан кейін өтіп жатыр.
"Абай облысында алапат өрт шығып, азаматтарымыз қаза тапты."
"Тағы да қайталап айтқым келеді: біз мұндай оқиғадан сабақ алуымыз керек, нақты шешімдер қабылдауымыз қажет."
Мемлекеттік наградалар тарихи тұлғалардың есімімен аталады Алқалы жиында Ұлттық құрылтай төрағасы 8 мәселеге тоқталды.
Әуелгісі – еңбек адамы мен оған берілетін мемлекеттік награда.
"Қазір бізде Әл-Фараби, Абай, Ахмет Байтұрсынұлы атындағы сыйлықтар бар."
Алдағы уақытта да мемлекеттік наградалар айтулы тұлғаларымыздың есімімен аталады.
Әсілінде ұлттық идеология осындай шешімдер арқылы қалыптасады.
"Қасым-Жомарт Тоқаев, Қазақстан Республикасының президенті: - Қолданыстағы кейбір ордендерді халқымыздың біртуар перзенттерінің есімімен атау мәселесін ойластыру қажет."
"Мысалы, Бейбарыс Сұлтан және басқа да тарихи тұлғалар атындағы орденнің иегері атану кім-кімге де зор мәртебе болар еді."
"Мен бұған дейін «Ел бірлігі» атты жаңа мемлекеттік награда әзірлеп, бекітуді тапсырдым."
Алдағы Республика күнінде бұл марапат алғаш рет тапсырылады.
Келесі жылғы Республика күнінде тарихи тұлғалардың атымен аталған ордендерді табыстаймыз.
"Жыл соңына дейін осы мәселені мұқият сараптап, нақты ұсыныс енгізу қажет."
Ел тарихының көптомдық жинағы жарық көреді Екінші - ұлтымыздың тарихи сана-сезімін жаңғырту.
"Тарихта айрықша орны бар тұлғалардың бірыңғай тізімі жасалып, төл шежіремізді дәріптейтін көптомдық әзірленеді."
"Қасым-Жомарт Тоқаев, Қазақстан Республикасының президенті: - Жеті томдық еңбекте еліміздің шынайы шежіресі толығымен жазылуы қажет."
"Көптомдықтың тілі жеңіл, мәтіні кез келген жастағы оқырманға түсінікті болуы керек."
"""Яссауитану"" ғылыми орталығы құрылады ЗКТ: Түркістанда тұрған Қожа Ахмет Ясауи кесенесі руханиятымыздың байлығы."
Бұған дейін осы кесенеге ұлттық мәдени-тарихи ескерткіш мәртебесін беру ұсынылған.
Бастаманы бүгін Мемлекет басшысы құптады.
Әрі «Ясауитану» ғылыми орталығын немесе институтын құру керек деді.
Осыдан соң Мемлекет басшысы ономастикаға тоқталды.
"Жасыратыны жоқ, кейбір адамдардың қалауымен өмірбаяны қолдан жазылған Кеңес дәуірінің қайраткерлері бар."
Енді мұндай жасанды тұлғалардың есімін түрлі нысандарға беру тоқтатылады.
"Жалпы, ономастика саласындағы олқылықтар бұдан былай қадағалауда болады."
"Ономастикаға айрықша мән беріледі Қасым-Жомарт Тоқаев, Қазақстан Республикасының президенті: - Ономастика – бұл ата-бабаларымызға байланысты я белгілі тұлғалардың туысқандарының ісі емес."
Бұл мемлекеттің шаруасы.
Осы саладағы барлық рәсімдерді іс жүзінде реттеу маңызды.
"Онда аймақтардың ерекшелігімен қатар, жалпыұлттық басымдықтар да ескерілуі керек."
Ұрпақ тәрбиесі – ұлт мәселесі Төртінші - ұрпақ тәрбиесі.
Бұл күн санап өзекті болып бара жатқан мәселе.
Себебі қазір жас буынның тәлім алатын жері - әлеуметтік желі.
"Қасым-Жомарт Тоқаев, Қазақстан Республикасының президенті: - Ұрпақ тәрбиесіне ықпал ететін шараларға баса мән беруіміз керек."
Бұл салада кемшіліктер көп екені жасырын емес.
Мектептегі тәрбие жұмысы ақсап тұр.
"Соңғы кезде оқушылардың бір-біріне қысым, зорлық-зомбылық, әлімжеттік көрсетуі жиі болып кетті."
"Оны, тіпті, бейнетаспаға түсіріп, әлеуметтік желіге салу «сәнге» айналды."
Кейде балалардың қатыгездігі жан түршіктіреді.
"Ақпарат саясаты қайта қаралады Бесінші - ақпарат саясатының тиімділігін арттыру, креативті индустрияны дамыту."
Бұл салада кем-кетік аз емес.
Сондықтан ақпарат саясаты түбегейлі қайта қаралмақ.
"Бибігүл Жексенбай  ҚР Парламенті Сенатының депутаты, Ұлттық құрылтай төрағасының орынбасары ""Балалар кітапханасы"" жаңа бағдарламасы әзірленеді Идеологиядағы басты бағыттың бірі – кітап."
"Бірақ, біздің нарықта шетелдік ӘДЕБИЕТ басым."
Кітаптардың 90 пайызға жуығы сырттан келеді.
Қазір елдегі мектеп кітапханаларында 130 миллионнан астам туынды бар.
"Бірақ, көркем әдебиет аз."
"Жұлдыз Сүлейменова, ҚР Парламенті Мәжілісінің депутаты: Қ. Тоқаев: Кино саласын реформалау керек Мемлекет басшысы бүгін «Балалар кітапханасы» атты жаңа бағдарлама әзірлеуді міндеттеді."
Қазақ әдебиетінің түрлі кезеңдерін және жанрларын қамтитын арнайы тізім жасалады.
Сөйтіп сол тізімдегі кітаптар барлық балаға қолжетімді болады.
Құрылтайда кино мәселесі ДЕ көтерілді.
ФильмДЕР ЖӨНІНДЕ өнер қайраткері Азамат Сатыбалды сөйледі.
Қазір елдегі киноның 90 пайызы қазақ тілінде.
Бір қарағанда көңіл толатын сан.
"Бірақ, мұның дені комедиялық жанрдағы туынды."
Мазмұны жоқ.
"Азамат Сатыбалды, Т. Жүргенов атындағы Қазақ ұлттық өнер академиясының ректоры - Азамат Сатыбалдының ұсынысын Мемлекет басшысы қолдады."
Арзан кинодан тек кинотеатр иелері ұтады.
Билеттен түскен қаржының едәуір бөлігі тағы да сол кинотеатрлар мен жеке компания басшыларының қалтасына кетеді.
Бұл салаға тың серпін керек.
Киноиндустрия бұдан былай экономиканың жеке тармағы ретінде қарастырылады.
Туындылардың мазмұнына баға беріледі.
"Қасым-Жомарт Тоқаев өскелең ұрпақ шетелдің кейіпкеріне емес, өз батырларымызға қарап бой түзеуге тиіс деді."
"Қасым-Жомарт Тоқаев, Қазақстан Республикасының президенті: - Кезінде шыққан «Қыз Жібек», «Отырардың күйреуі», «Атаманның ақыры» сияқты классикалық фильмдер түсірілуі керек деп санаймын."
"Сол кезде шығармашылық еркіндік, мол қаражат және компьютерлік графика да болған жоқ."
"Дегенмен, фильмдер түсірілді, әлі күнге дейін халықтың жүрегінен ойып тұрып орын алады."
"Шынын айтуымыз керек, соңғы кезде түсірілген тарихи фильмдердің олқылықтары көп."
"Сол үшін мамандармен ақылдасып, жалпы кино саласын реформалау керек."
Шекарадағы аудандар қайта ашылады Құрылтайда стратегиялық маңызға ие мәселе қаралды.
Бұл шекаралас аймақтарды дамыту.
Осы орайда Мемлекет басшысы көпшілікке ақжолтай ақпар жеткізді.
Ертеректе жабылып қалған аудандар қайта ашылаДЫ.
"Қасым-Жомарт Тоқаев бабадан қалған ұлан-ғайыр атырапты сақтап, көркейту – қасиетті борышымыз деді."
"Қасым-Жомарт Тоқаев, Қазақстан Республикасының президенті: - Осы орайда «Жеріміз шетелдіктерге сатылып жатыр» деген сөз ара-тұра айтылып жатады."
Бұл жалған ақпарат.
Біз бабалар аманатына әрдайым адал боламыз.
"Шетелдіктерге қазақтың бір қарыс жерін де, бір уыс топырағын да бермейміз."
Оны көздің қарашығындай сақтаймыз.
Шекара маңындағы елді мекендердің ахуалы жеріміздің тұтастығына және еліміздің амандығына тікелей ықпал етеді.
Шын мәнінде бұл стратегиялық маңызы бар мәселе.
"Өкінішке орай, шекара шетіндегі кейбір елді мекенде халық саны күрт азайып кетті."
«Аманат» партиясы бірқатар шекаралас ауданды қалпына келтіру туралы бастама көтергенін білесіздер.
Үкімет менің тапсырмаммен бұл мәселені пысықтады.
"Мен соған сәйкес Қатон-Қарағай, Марқакөл және Мақаншы аудандарын қалпына келтіру туралы негізгі шешімді қабылдадым."
Қажетті есеп-қисап жасалады.
Бюджет қаралады.
"Тиісті жұмыстың бәрі биыл аяқталып, алдағы екі жылдың ішінде осы үш аудан қалпына келтіріледі."
"Дәулет Тұрлыханов , ҚР Парламенті Мәжілісінің депутаты: Қ. Тоқаев: Президент халықтан биік тұлға емес Президент құрылтайды мемлекеттік аппарат мәселесімен түйіндеді."
Басшылық құрамды жаңарту жұмысы жалғасады.
Мемлекеттік аппарат өкілдерінің сана-сезімін өзгертуге басымдық берілмек.
"Қасым-Жомарт Тоқаев, Қазақстан Республикасының президенті: - Мемлекет басшысы ретінде айтарым, министрлердің, әкімдердің және басқа да мемлекеттік қызметшілердің бойында негізгі екі қасиет болуы керек."
"Бұл профессионализм, яғни нағыз маман болу және отаншылдық."
"Ал, олардың Президенттің жеке басына адалдығы мен үшін маңызды емес."
"Мемлекет басшысын мадақтаудан гөрі жұмысты адал атқарып, халықтың алдында абыройлы болу әлдеқайда маңызды."
"Президент – әулие емес, халықтан биік тұлға емес."
Барлық мемлекеттік қызметшілерге осыны айтқым келеді.
Үшінші құрылтай Сарайшықта өтеді Елге өзгеріс керек деп жиі айтамыз.
"Бірақ сол өзгеріс саясат, экономикамен шектелмеу керек."
Мемлекет басшысы Ұлттың рухын жаңғыртуға күш салатынын айтты.
"Бұл міндетті абыроймен атқарсақ, қазақтың ренессанс дәуірі, яғни түбегейлі өзгерістер заманы келеді деді."
Екінші құрылтай осылай ерекшеленді.
Бұл жолы негізінен руханиятқа басымдық берілді.
Келесі отырыс атақты хандарымыз ордасын тіккен Сарайшық қаласында өтеді.
"Қорған Қонысбайұлы, Еділ Ермекбаев, Ділмұрат Сейдаханов"
Әділетті Қазақстанды адал азаматтар құрады.
Бұл – бір-бірімен өте тығыз байланысты ұғымдар.
Мемлекет басшысы Түркістандағы Ұлттық құрылтайдың отырысында осындай пайым айтты.
"Отанға, отбасына адалдық, парасаттылық пен адамгершіліктің белгісі, - деді Мемлекет басшысы."
"Қасым-Жомарт Тоқаев, Қазақстан Республикасының Президенті: - Адал еңбек етіп, адал табыс тапқан адам жетістікке жетеді, құрметке ие болады."
Ұлы Абай «Адал еңбекпен мал іздемек – арлы адамның ісі» деген.
Ал арлы адам әділетсіздік жасамайды.
"Әр салада адалдық басты орында тұрса, әділ қоғам орнайды."
"Жемқорлыққа жол берілмейді, ел мүддесіне сай шешім қабылданады."
"Мемлекеттік саясатта талдау, сараптама жасау қызметі, сапалы жүргізілуге тиіс."
Қоғам тынысы әрдайым назарда болуы өте маңызды.
"Шешім қабылдағанда жұрттың ұсыныс-тілектерін, пікірін ескеру қажет."
«Барлық құзырлы органдар осындай тәсілмен жұмыс істеуге міндетті.
Мен мұны үнемі айтып жүрмін.
"Түптеп келгенде, бұл – тұрақтылық пен тыныштықтың, өсіп-өркендеудің кепілі."
"«Халық үніне құлақ асатын мемлекет» тұжырымдамасының мән-маңызы, өзегі – осында», - деді Президент."
"Бүгін Президент Қасым-Жомарт Тоқаев Түркістан қаласында Ұлттық құрылтайдың екінші отырысын өткізеді, деп хабарлайды«Хабар 24»."
Бірінші күні 3 жұмыс секциясы өтті.
"Отырыста қоғамды жаңғырту, мәдени рухани даму, сонымен қатар білім және ғылым саласындағы өзекті мәселелер жан-жақты талқыланып, шешу жолдары ұсынылды."
"Киелі Түркістан шаһарындағы ұлы жиынға ұлтқа қызмет етіп жүрген барлық саланың мамандары мен майталмандары, зиялы қауым өкілдері, ғалымдар мен қоғамдық пікір көшбасшылары жиналды."
Құрылтайдың бірінші күні 3 жұмыс секциясы өтті.
"Отырыста қоғамды жаңғырту, мәдени рухани даму сонымен қатар, білім және ғылым саласындағы өзекті мәселелер жан жақты талқыланып, шешу жолдары ұсынылды."
"Аида Балаева, ҚР Президенті Әкімшілігі Басшысының орынбасары, Ұлттық құрылтай хатшысы: - Құрылтайдың жұмысы 3 тақырып секция аясында жүргізілді."
"Нәтижесінде 50-ден астам Ұлттық құрылтай мүшесі сөз алып, өз ұсыныстарын ортаға салды."
"Осылайша, құрылтайдың бірінші күнінің қорытындысы бойынша, ұзын саны 100-ден астам ұсыныс келіп түсті."
"Ұсыныстар мазмұны жағынан да, мән-маңызы жағынан да өте ауқымды және көптеген бағыттарды қамтиды."
"Осы жұмыс секциялары отырысының қорытындысы бойынша, жиналған барлық ұсыныстарды Мемлекет басшысының назарына жеткізіп, мемлекеттік органдармен бірлесіп, іске асыру арнайы жоспары әзірленетін болады."
"Бірінші сессияда Ұлттық құрылтай мүшелері азаматтық қоғамды дамыту, этносаралық бірлікті нығайту, қоғамдық бірлестіктердің заңнамалық реттеу, ұлттық идеология, өңірлердегі қоғамдық кеңестердің рөлі талқылады."
Қоғам тарапынан келіп түскен бірқатар мәселелерді құрылтайда қаралды.
Ол үшін былтыр ЕГОВ платформасында арнайы өтініш қабылдау тетігі іске қосылды.
"Ақпарат және қоғамдық даму министрлігінің мәліметінше, оған 11 бағыттағы 424 ұсыныс келіп түскен."
Сондай-ақ Ұлттық құрылтай жұмысын насихаттайтын арнайы бағдарламалар ашылған.
"Дархан Қыдырәлі, ҚР Ақпарат және қоғамдық даму министрі: - Осы жылдың басынан бері айына бір рет Хабар телеарнасында «Ұлттық құрылтай» атты арнайы бағдарлама көрсетіліп келеді."
Оған әр кезеңде әр түрлі өңір қосылады.
"Бағдарлама Ұлттық құрылтай мүшелерін, сарапшылар елімізді дамытуға ықпал ететін ұсыныстарды талқылайды."
Бұл бағдарлама қазіргі кезге дейін жарыққа шығады.
Әр бағдарлама арнайы тақырыпқа түсіріледі.
"Оған құрылтай мүшелері, сарапшылар кезекпен шақырылады."
"Сессия аясында құрылтай мүшелері, қазіргі ақын-жазушылар шығармаларында ұлттық құндылықтарға басымдық беру, отандық әдебиет пен киноны дамыту жайын талқылады."
Сарапшылар мұражайлар мен әдеби орталықтар және кітапханалардың жағдайын жақсарту қажет деген ойын ортаға салды.
"Азамат Сатыбалды, Ұлттық құрылтай мүшесі: - Біз, әрине, тек қана коммерциялық бағытта киноларды көріп жүрміз."
Бұл–комедия.
Оны түсінеміз.
Ол–өте жақсы нәрсе.
Ол болу керек.
"Соның қасына басқа аналогы бар, басқа да Қазақфильм түсірген, мемлекеттік деңгейдегі, басқа да жанрлардағы кино көрсететін кинотеатрлар салуымыз керек."
Өйткені біздің мемлекетте 68 мемлекеттік театр бар.
Ал бір де бір мемлекеттік кинотеатр жоқ.
"Бұдан бөлек, ерекше күтімді қажет ететін балалар үшін инклюзивті мектептер санын арттыру да кезек күттірмейтін мәселе, - дейді мамандар."
"Эмин Аскеров, Ұлттық құрылтай мүшесі: - Бұл біреулерге кішкентай мәселе болып көрінуі мүмкін."
Бірақ біз бұған басқаша көзқараспен қарауымыз керек.
"Мейлі ол қандай бала болса, біріншіден, ол–адам."
"Ал адам құқығы, тағдыры біздің елімізде бірінші орында тұрады."
"Даму кешеулі деген балалар саны көбейіп жатқандықтан, осы бағыттағы балабақшалар өте аз."
Жетіспейді деуге болады.
Ал оларды үлкен қалаларға апарып дамытуға ата-аналарының қалтасы көтермейді.
Сондықтан мемлекет әлеуметтік кәсіпкерлік саласын дамытуды қолға алу керек.
"Әйтпесе, қоғамда ертең өз орнын таба алмай, мемлекетке масыл болатын адамдар қатары көбейетін болады."
"Дихан Қамзабек, Ұлттық құрылтай мүшесі: - Біз бұрында айтушы едік қой, «бірінші – экономика, екінші – идеология» деп."
"Керісінше, осынның қайсы алға шығу керек дегенде, біз екеуі тең жүруі керек деп айтамыз."
Бірін-бірі кейін қалдыра тұру деген нәрсе болмайды.
Халықтың сұранымына сай қызмет етуіміз керек.
Жұмыс секциялары барысында көтерілген бастамалар іске асуы үшін арнайы іс-шаралар жоспары әзірленеді.
Ұлттық құрылтайдың ресми сайты мен әлеуметтік желілердегі аккаунттары іске қосылды.
"Осылайша, Ұлттық құрылтай азаматтардың шағымдарын жинайтын ашық диалог алаңына айналып отыр."
"Авторлары: Жандос Жұмабек, Ерболат Әбішев."
"Президент тапсырмасына сәйкес Абай облысындағы алапат өрт кезінде жапа шеккендерге жан-жақты қолдау көрсету жұмыстары басталды, деп хабарлайды«Хабар 24»."
Қара жамылған әр отбасы 7 миллион теңге көмек алады.
"Бұдан бөлек, әр балаға 2 миллион теңгеден беріледі."
Бүгін Семейдегі өрт кезінде қаза болған орманшылардың жанұясына пәтер кілттері тапсырылды.
Жаңа әрі жайлы баспаналар шаһардың Қарағайлы ауданында орналасқан.
Мемлекет басшысы Қасым-Жомарт Тоқаев Абай облысына жасаған жұмыс сапарында өршіген өртті сөндіремін деп өмірін қиғандардың отбасына жан-жақты көмек көрсетуді тапсырған.
"Облыс әкімі Нұрлан Ұранхаев тілсіз жаумен күресте қаһармандықтың үлгісін танытқан 15 орман шаруашылығы қызметкерінің туған-туыстарымен кездесіп, баспана кілтін табыс етті."
"Роман Нұржанұлы,Саят Нұржігітовтің ағасы: - Үкіметтің осындай Саяттың еңбегін елеп-ескеріп, беріп жатқан осы, міне, артында қалған отбасына ризашылығымызды білдіреміз.Бұл–Саяттың өзінің еңбегі."
"Өзінің жерін, елін, отбасын қорғаймын деп отқа өзінің кеудесін төсегеннен кейін бұл құрметке біз ризамыз."
"Өйткені артында қалған бала-шағасына жақсы өмір, жақсы осындай заман болсын."
Алапат өрт кезінде Бородулиха ауданының Барышовка ауылындағы 2 тұрғын үй жанып кетті.
Баспанасыз қалғандарға пәтер кілті берілді.
"Нұрлан Ұранхаев,облыс әкімі: - Мемлекет басшысы Қасым-Жомарт Кемелұлы Тоқаев өрт салдарынан зардап шеккен, қайтыс болғандардың отбасыларына жан-жақты көмек көрсетуді тапсырған болатын.Бүгін біз Қарағайлы тұрғын үй ауданынан пәтер кілттерін табыстап отырмыз."
"Пәтерлер өздеріңіз көріп отырғандай жаңа, жарық, қажетті жиһазбен, тұрмыстық техника қойылған."
Облыс басшысы өрттен зардап шеккен азаматтардың отбасыларына қолдау көрсету жалғасатынын жеткізді.
"Авторлары: Азамат Қасым, Берік Жобалайұлы."
"Мемлекет басшысы ""Астана"" халықаралық қаржы орталығының басқарушысы Ренат Бектұровты қабылдады."
Президентке орталықтың былтыр және биыл 5 айда атқарған қызметінің нәтижесі баяндалды.
Орталық құрылғалы бері Қазақстанға 8 млрд 300 млн доллардан астам инвестиция тартқан.
Әлемнің 75 елінен 2 мыңға жуық компания кәсіп жүргізу үшін орталықтың юрисдикциясын таңдады.
"Қытай банктері, араб елдерінің қаржы құрылымдары және танымал технологиялық компаниялар елімізде өкілдігін ашып жатыр."
Орталық құрылған сәттен бастап қатысушылар бюджетке 50 миллиард теңгеден астам салық төлеген.
Қаржылық дауларды шешу институттары бүгінге дейін 2 мыңнан астам коммерциялық істі қараған.
"Кездесу соңында Қасым-Жомарт Тоқаев ""Астана"" халықаралық қаржы орталығын еліміздің басты инвестициялық алаңдарының бірі ретінде халықаралық деңгейде ілгерілету керегін айтты."
"Ренат Бектұров, ""Астана"" халықаралық қаржы орталығының басқарушысы: - Мемлекет басшысына АХҚО-ның басқарушы кеңесінің сырттай отырысына 2 мәселе шығарылғанын айттым."
Біріншісі ол орталықтың 2022 жылғы жылдық есебі.
"Екіншісі - бұл біздің жаңартылған стратегияға байланысты 3 салаға, яғни елге инвестиция тарту, екінші - қаржы нарығын дамыту және үшіншісі бұл жаңа технологиялардың дамуына септігімізді тигізу болып табылады."
"Ел іші тайлы-таяғы қалмай Абай облысына гуманитарлық көмек жинап жатыр, деп хабарлайды«Хабар 24»."
"Қарапайым тұрғындар, мекемелер мен кәсіпорындар, бизнес өкілдері қиын жағдайда қалған тұрғындарға керек-жарақтарды әкеліп тапсырып жатыр."
"Азық-түлік, гигиеналық заттар, дәрі-дәрмек, өзге де күнделікті тұтынатын тауарлар тиелген жүк көліктері жолға шықты."
Бұл заттар Абай облысына жеткеннен кейін өрт ошағынан қауіпсіз жерге көшірілген тұрғындарға үлестіріледі.
Гуманитарлық жүкті қабылдау пункті еліміздің оңтүстік астанасы Алматыда кеше жұмысын бастады.
Содан бері көмек қолын созғандар толассыз келіп жатыр.
QAMQOR CHARITY қоғамдық қоры қала тұрғындарын көмектен шет қалмауға үндейді.
"Зардап шеккендер мен өрт сөндіруге атсалысып жатқан жандарға ең керегі қазір қалбырдағы бұзылмайтын азық-түлік, ауызсу, түтіннен қорғайтын бетперде, пауэр бэнк сияқты заттар екен."
"Бағдат Анарбаева, қоғамдық қордың төрағасы: - Қазіргі таңда көптеген тұрғындар, кәсіпкерлер өзінің ниетін білдіріп жатыр, көмектесуге ықпал етіп жатыр."
"Нақты біз гуманитарлық көмекті сол тізімдердің, тізімдер бойынша жинап жатырмыз."
"Жалпы айта кететін болсақ, қазіргі таңда осы гуманитарлық көмекті жинау штабы Алматы қаласы волонтерлер фронт офисының негізінде құрылған."
Абай облысындағы орман өртінен зардап шеккендерге Түркістан жұртшылығы да гуманитарлық көмек жинап жатыр.
Қолдан келгенше көмек көрсетуге ниеттілер қатарынан шекарашылар да табылды.
ҰҚК Шекара қызметі департаментінің жеке құрамы «Біз біргеміз» акциясын ұйымдастырды.
Тілсіз жаумен күресіп жатқан тұрғындар мен өрт сөндірушілерге азық-түлік пен дәрі-дәрмек жинағын жіберді.
Әскерилер жолдаған көмек қажеттілігіне орай теңдей үлестіріледі.
"Дулат Әлдербаев, ҰҚК Шекара қызметі департаменті басқармасының бастығы: - Шекара қызметінің Түркістан облысы бойынша департаментінің жеке құрамы Абай облысының өрт сөндірушілеріне, орман шаруашылығының ұжымына және тұрғындарына көмек қолын созу аясында азық-түлік пен қажетті дәрі-дәрмектерді жолдаймыз."
"Құрметті Абай облысының өрт сөндірушілері, біз сіздермен біргеміз!"
Қарағандылықтар да сауапты істен сырт қалып жатқан жоқ.
Қазақстан халқы Ассамблеясының мүшелері Абай өңіріндегі алапат өрттен зардап шеккен тұрғындарға және тілсіз жаумен күресіп жатқан батырларға барынша көмек жөнелтті.
"Әуелі хабарласып, қандай зат қажет екенін анықтаған."
Кейін қаладағы 23 этномәдени бірлестіктің өкілі сол тізім бойынша жүк тиелген көлікті ертең жеткізуі тиіс.
"Гюльага Рзаев, Әзербайжан этномәдени бірлестігінің жетекшісі: - Қарағанды облысының Ассамблеясы бүгін біз де бірге болып, өз көмегімізді жасап жатырмыз."
"Бір газельге керек тауар алып, жинадық."
"Алла жазса, екінші газельді де толтырамыз."
"Ең бірінші, шаһид болған адамдардың отбасына денсаулық тілейміз."
Қазақстанымыз аман болсын!
Алапат өрттен жан-жануарлар да зардап шегіп жатыр.
"Қарағандылық жанашыр азаматтар сонымен қатар үй жануарларына көңіл бөліп, қорегін жинап берген."
Павлодардан жөнелтілген гуманитарлық көмекті бір топ волонтер жастар  бастап барады.
"Жолға шыққан көлік керуеніне 20 мың литр су, азық-түлік, киім-кешек және дәрі-дәрмек тиелген."
Жалынды жастар қызыл жалын шарпыған аумақтағы барлық жұмысқа атсалысуға бекінген.
"Дәлелхан Кенжебек, С.Торайғыров университетінің студенттер қауымдастығының төрағасы: - Негізі басында бізге 5 волонтер жеткілікті деген."
"Бірақ балалардың саны одан да көбейіп, біз 10 студент апарамыз."
Адамдар қиналып жатқанда біздің қолымыздан келгенше көмегімізді көрсеткіміз келді.
"Қолымыздан не келеді, соның барлығын істеуге тырысамыз."
Өртке қарсы күреске Павлодар облысынан сондай-ақ 20 тонна жанар-жағармай жіберіледі.
Ал жергілікті жоғары оқу орындары орны толмас қайғыға ұшыраған орманшылар отбасының балаларына арнап 15 оқу  грантын бөлді.
"Авторлары: Қарлығаш Қасиетова, Жеңіс Темірболат аймақ тілшілерінің көмегімен."
Абай облысында өрттен қаза тапқандардың отбасыларына 7 млн теңгеден және әр балаға 2 млн-нан қаражат бөлінеді.
"Премьер-Министр жедел кеңес өткізіп, осылай мәлімдеді."
Өрттің себебін анықтау үшін арнайы Үкіметтік комиссия құрылды.
"Әлихан Смайылов 10 күн ішінде оқиғаның барлық мән-жайын анықтап, тиісті қорытынды жасауды тапсырды."
"Бұдан бөлек, қаза тапқандардың отбасыларына және зардап шеккендерге қажетті қолдау шараларын көрсету мақсатында арнайы қор құрылды."
Ал 40-тан астам қазақстандық ЖОО өрттен зардап шеккен отбасылардың студенттеріне гранттар мен жатақханадан орын беруге дайын.
Оған қоса ақылы негізде оқитын студенттер мен магистранттарды грантқа ауыстыру көзделген.
Абай облысындағы өрт кезінде қаза тапқан 14 азаматтың барлығы дерлік төтенше жағдайда көрсеткен ерлігі мен жанқиярлығы үшін «Құрмет» орденімен наградталды.
Мемлекет басшысының арнайы Жарлығы шықты.
Ертең – елде Жалпыұлттық аза тұту күні.
Семейдегі қайғылы жағдайға байланысты Мемлекет басшысы осындай шешім қабылдады.
Өрт болған жерге ұшып барған Қасым-Жомарт Тоқаев ет-жақынынан айырылған ағайыннан Мемлекет басшысы ретінде кешірім сұрады.
"Сосын осы оқиғаға кінәлінің бәрі заң жүзінде жауапқа тартылады, - деді."
Өйткені министрлік пен басқа да жауапты органдар апаттың ауқымы бойынша қате болжам жасаған.
Ертең–жалпыұлттық аза тұту күні Семейдегі өрт талай азаматты алып кетті.
Қалың ел қара жамылды.
Еңсесі езілген ағайынға көңіл айту үшін бүгін Мемлекет басшысы алапат өрт болған аймаққа ұшып келді.
"Жабырқаған жұрттың ортасынан табылып, қаза тапқан орманшылардың туыстарына демеу сөзін айтты."
"Қасым-Жомарт Тоқаев, Қазақстан Республикасының Президенті: - Көңіл айтуға арнайы келіп тұрмын."
Бұл – бүкіл халқымыз үшін үлкен қасірет.
Еліміздің қайғысы.
Бекем болыңыздар.
Орны толмас қайғы екенін түсінемін.
Сіздерге жан-жақты көмек көрсету жөнінде Үкіметке тапсырма бердім.
"Үкіметке немесе маған жеке өтініштеріңіз болса, айтыңыздар."
Барлық өтінішті орындаймыз.
Қаза тапқан азаматтар қайтып келмейді.
Бірақ өмір жалғасады.
Осы қайғылы жағдайға кінәлілердің бәрі заң бойынша жауапқа тартылады.
Дүйсенбі күнін еліміз бойынша жалпыұлттық аза тұту күні деп жарияладым.
Біз қаза тапқан азаматтарды еске аламыз.
"Сабыр сақтап, бекем болыңыздар."
Қара жамылған шаңырақтарға көмек көрсетіледі Тас түскен жеріне ауыр.
"Қамыққан жұртқа жылы сөз айтқан соң, Қасым-Жомарт Тоқаев «Мемлекет басшысы ретінде осы жағдай үшін кешірім сұраймын» деді."
Қара жамылған шаңырақтарға көмек көрсетіледі.
Несиелері кешіріледі.
Келесі аптада барлық мәселе шешіледі.
Өтініштің бәрі орындалады.
Ахуал неге ушықты?
Жағдайдың ушығуына не себеп?
8-і күні басталған өрт неге сонша жайылып кетті?
Осы сұрақты облыстық департаменттің басшысына қойғанымызда ол негізгі себепті былай деп түсіндірді.
Апаттың ауқымы бойынша қате болжам жасалған Министрлік және басқа да тиісті органдар апаттың ауқымы бойынша қате болжам жасаған.
Мемлекет басшысы осындай мәлімдеме жасады.
Жауаптылар ісіне атүсті қараған.
Салғырттық соңы осыған әкеліп соқты.
Жанары жасқа толған жандар орман шаруашылығы тиісті техникамен қамтамасыз етілмегенін айтып күйінді.
Қаза тапқан Алексей Губаевтың жұбайы Татьяна Будюк күйеуінің орманға жеке көлігімен барғанын айтады.
Кінәлінің бәрі енді тергеу кезінде анықталады.
Қылмыстық іс қозғалды.
Мемлекет басшысы бұл жағдайдан міндетті түрде тиісті қорытынды шығарамыз деді.
Өрт қашан сөндіріледі?
"Қорған Қонысбайұлы, тілші: - «Семей орманы» резерватының жалпы аумағы 650 мың га-дан асады."
Өрт кезінде соның 60 мың гектары жойылған.
Қазір алапат өртпен мың жарымға жуық адам алысып жатыр.
300-ге жуық техника мен 11 тікұшақ жүр.
Осы кезге дейін әуеден мың тонна су тасталды.
"Қорған Қонысбайұлы, тілші: - Бір кезде бұғы мекендеп, бұтасынан қоян сығалаған орман бір-ақ күнде күйреді."
Көкке өрлеген қарағайлар әп-сәтте күлге айналды.
"Ең өкініштісі, қанша адамнан айырылдық."
8-і күні өрт басталғанда 14 орманшы осы жаққа аттанады.
"Сөйтіп, жан-жақтан жалын қаулағанда техникамен бірге бәрі оттың ортасында қалады."
Бұл – Серікқали Жаншуақов.
Бородулиха тұрғыны.
Малшы.
Өрт әуелде елді мекеннен алыс жерде басталғанын айтады.
"Сөйтіп, кешқұрым түтін қоюлана түскен."
Ақыры тілсіз жау орман маңындағы шаруаның үйіне жетеді.
"Қазір үй-жай, қора-қопсының орны күл болып жатыр."
Өрт резерваттың 5 бөлігіне жайылған.
Үшеуінде жағдай тұрақталды.
2 алқап ерекше бақылауда.
Елді мекендерге қауіп жоқ.
"Мамандар ауа райы жағдайды ушықтырмаса, бірер күнде отты толық ауыздықтаймыз деп отыр."
"Бірақ бүгін жел тұрып, бықсып жатқан жерлер қайта лаулады."
Ал ертең секундына 20 метрге дейін жел соғады деген болжам бар.
"Не де болса, жақсылықтан үміт етейік."
"Авторлары: Қорған Қонысбайұлы, Асхат Қарақойшиев, Айдос Серікболұлы, Алмас Омарғалиев, ПТРК."
12 маусым елде жалпыұлттық аза тұту күні деп жарияланды.
Бұл туралы «Семей орманы» табиғи резерватындағы алапат өрт салдарынан қаза тапқан орманшылардың отбасымен кездескен мемлекет басшысы Қасым-Жомарт Тоқаев мәлімдеді.
"Президент марқұмдардың отбасы мен мен жақын туыстарына көңіл айтып, жан-жақты көмек көрсету үшін Үкіметке тапсырма берілгенін айтты."
Олардың барлық өтініші орындалады.
Қайғылы оқиғаға кінәлілердің бәрі заң бойынша жауапқа тартылады.
"Қасым-Жомарт Тоқаев, Қазақстан Республикасының президенті: - Көңіл айтуға арнайы келіп отырмын."
Бекем болыңыздар.
Орыны толмас қайғы екенін түсінемін.
"Үкіметке немесе маған жеке өтініштеріңіз болса, айтыңыздар."
Барлық өтінішті орындаймыз.
Дүйсенбі күнін еліміз бойынша Жалпыұлттық аза тұту күні деп жарияладым.
Біз қаза тапқан азаматтарды еске аламыз.
"Құқық қорғау органдары мен министрліктер тарапынан болсын, барлық сала бойынша тиісті шаралар қабылданады."
Қазір кеңес өткіземін.
Бұл жағдайдан міндетті түрде тиісті қорытынды шығарамыз.
Президент табиғат апатының ауқымын бағамдау үшін тікұшақпен аралап шықты.
"Төтенше жағдайлар вице-министрі Марат Күлдіков пен Абай облысының әкімі Нұрлан Ұранхаев өрт сөндіру жұмысының барысын баяндап, тілсіз жаумен күресте қандай шара қабылданғанын жеткізді."
Абай облысында 60 мың гектарға жуық орман алқабы өртке оранған.
"Өрт сөндіруге 300-ге жуық техника, 1500-ге жуық адам және 11 тікұшақ жұмылдырылды."
Сырым Шәріпханов Мемлекет басшысының Жарлығымен ҚР Төтенше жағдайлар министрі лауазымына тағайындалды.
Абай облысындағы алапат өртке байланысты Мемлекет басшысы Қасым-Жомарт Тоқаевтың 11-13 маусым күндері Вьетнамға жоспарланған ресми сапары кейінге шегерілді.
Президент шұғыл кеңес өткізу және апаттан зардап шеккен азаматтарға көмек көрсету шараларын қабылдау үшін Абай облысына баруды жоспарлап отыр.
Мемлекет басшысы Үкіметке және облыс әкімдігіне нақты тапсырма берді.
Опат болған орман шаруашылығы қызметкерлерінің отбасыларына барынша көмек көрсетуді тапсырды.
"Ал Төтенше жағдайлар министрі Юрий Ильинге оқиға орнына жедел барып, өрт сөндіру жұмыстарын басқару міндетін жүктеді."
Бұл туралы Президенттің баспасөз қызметі хабарлады.
Төтенше жағдайлар министрлігінің мәліметі бойынша өрт кезінде орман шаруашылығының үш қызметкері опат болды.
Тағы 11-і іздестіріліп жатыр.
"Өрт сөндіруге 8 өңірдің құтқарушылары, қорғаныс және экология министрлігінің қызметкерлері, 200-ге жуық техника мен 9 тікұшақ жұмылдырылды."
"Абай облысындағы табиғи өртке байланысты жедел желі ашылып, төтенше жағдай министрлігі және төтенше жағдай департаменті психологтарының жұмысы ұйымдастырылған."
"Франция «Болашақ» бағдарламасы арқылы білім беретін жоғары оқу орындарын көбейтеді, деп хабарлайды«Хабар 24»."
"Арабтар баламалы қуат көздеріне инвестиция құюға, ал Қытай біздің елде жылу электр орталығын салуға ниетті."
Мұның бәрі Астана форумында айтылды.
Халықаралық жиынның екінші күн несімен ерекшеленді?
Қытай Екібастұзда ЖЭС салуы мүмкін Форумның екінші күні.
Іскерлік диалог қыза түсті.
Қытай компаниялары елде жылу электр станциясын салғысы келеді.
Энергетикалық нысан Екібастұз маңында бой көтеруі мүмкін.
"Талғат Темірханов, Қазақстанның Электр энергетикалық қауымдастығының төрағасы: - Қытай қызығушылық танытып жатыр."
Қытайлықтар негізінен көмір генерациясында біраз алға кетіп қалды.
Қытай көмірде көмір генерациясында станцияларды салуға дайын.
Олардың технологиясы озық.
Олардың «выбросы» аздатып салады.
Арабтар инвестиция салуға мүдделі БАӘ Энергетика және инфрақұрылым министрі Сухеил әл-Мазруи баламалы қуат көзіне басымдық беру керек дейді.
Бұл – ел біздің ең ірі серіктес.
Арада берік байланыс бар.
Сондықтан алдағы уақытта да арабтар жасыл энергетикаға инвестиция салуға құлықты.
Қазақстанның бұл тұрғыдағы әлеуетін жоғары бағалайды.
"Сухейль әл-Мазруи,  БАӘ Энергетика және инфрақұрылым министрі: - Қазақстан географиялық орналасуы тұрғысынан бірегей мүмкіндікке ие."
"Шығыстағы Қытайды Еуропаға жалғай отырып, солтүстікті оңтүстікпен байланыстыра алады."
Бұл–Қазақстанның өзгелерден басым тұсы.
"Қатер тұрғысынан ой өрбітсек, жаһандағы ресурс қоры азайып барады."
"Ал елдеріңіздің қазба байлығы, табиғи қоры мол."
"Осы ретте дүниежүзінде жоғары сұранысқа ие, сирек кездесетін минерал қорымен Қазақстан қалай бөлісе алады, оның ішінде инфрақұрылым мәселесі, тасымал жолдарын қалай ұйымдастыра алады?"
"Міне, Қазақстанның нағыз сыналар тұсы осы деп ойлаймын."
Франция «Болашақпен» оқытатын ЖОО-ны көбейтеді Энергетикадан гуманитарлық бағытқа.
Франция «Болашақпен» білім алуға болатын жоғары оқу орындарының қатарын көбейтеді.
Форум аясында еліміздің Ғылым және жоғары білім министрлігі мен Халықаралық бағдарламалар орталығы Францияның Қазақстандағы Елшілігімен меморандумға қол қойды.
"Саясат Нұрбек, ҚР Ғылым және жоғары білім министрі: - Қазақстан үшін бұл нарықты жоғалтпауымыз керек."
Сондықтан Францияда Болашақпен білім алуға болатын жоғары оқу орындарының тізімін кеңейтіп жатырмыз.
"Қазіргі таңда 6 жоғары оқу орны болса, енді тізімді 12-15-ке дейін ұлғайтуымыз қажет."
Астана халықаралық форумынан не ұтамыз?
Бұл форумды не үшін өткіздік?
Шығын емес пе дегендер болып еді.
Мұны біз де сұрадық.
Сарапшылар іскерлік жиыннан ұтар тұсымыз инвестиция деді.
Елге жүздеген саясаткер мен ірі бизнес өкілі келді.
Демек мұның артында ақша тұр.
Өзіміздің есеп пен мүдде жатыр.
"Еркін Тұқымов, ҚР Президенті жанындағы стратегиялық зерттеулер институтының директоры: - Бір қарағанда қыруар бюджет қаражаты жұмсалып жатқан сияқты."
"Рейс, қонақ үй, кешкі ас."
"Бірақ соған инвестиция мен дамуға жағдай жасау тұрғысынан қарасақ, онда бұл жиынның пайдасына көз жеткізуге болады."
Қазір жұмсалған теңге ертең жаңа жұмыс орындары болып қайтады.
"Яғни, Астана форумын мүмкіндіктер алаңы деп бағалау керек."
"Рено Жирар, Le Figaro француз газетінің шолушысы: - Батыстың да, шығыстың да адамдары бір жерге жиналып, әңгімелесуі өте маңызды."
"Өйткені соғыс, тұрақсыздық, санкциялар көпшілікті қажытты."
"Бұдан, ең алдымен, халық зардап шегеді."
Сондықтан мұндай форум болашақта болуы мүмкін әскери қақтығыстардың алдын алуға ықпал етеді.
Себебі диалог болған жерде проблеманы шешу жолы да болады.
"Қорған Қонысбайұлы, тілші: - 40 шақты панельдік сессия."
Шет елдерден 500-ге тарта адам.
Астана халықаралық форумы осымен тәмам.
"Мемлекеттер мен үкімет басшылары, ұйымдар мен алпауыт компания жетекшілері өзара белсенді ынтымақтастықты одан әрі нығайтуға уағдаласты."
Қазіргідей қилы кезеңде елдерге тығыз қарым-қатынас пен диалог қажет.
Астана халықаралық форумының негізгі миссиясы да–осы.
Проблемаларды бірігіп шешудің жолын іздеу.
"Авторлары: Қорған Қонысбайұлы, Наурызбай Құрманғазы."
Әділдік соғыс пен қақтығыс идеологиясынан жоғары тұруы тиіс.
Біз өзіміз таңдаған жолды абыроймен жүріп өту үшін барлық сын-қатерге дайын болу керектігін де білеміз.
Әрі біз бұған дайынбыз.
Қазақстан Орталық Азиядағы бауырлас мемлекеттермен аймақтық әріптестік орнатуға баса мән береді.
Мемлекет басшысы Қасым-Жомарт Тоқаев Астана халықаралық форумының пленарлы сессиясында осылай деді.
Бірнеше елдің басшысы мен әлемдегі іргелі ұйым жетекшілері бас қосқан алқалы жиында тағы не айтылды?
Астана бүгін ерекше ыстық.
"Тек күн райы емес, елдің саяси-экономикалық алаңындағы температура да жоғары."
Форумға 40 шақты елден 500-ге тарта адам келді.
"Белді сарапшы-экономистер, алпауыт компания жетекшілері, түрлі ұйымдар мен мемлекет басшылары елордаға табан тіреді."
Қорған Қонысбайұлы @korgantore: - Астана осы күндері халықаралық алаңға айналды.
Форумға арнайы келген қонақтарды Қасым-Жомарт Тоқаев қарсы алды.
"Мәртебелі меймандар қатарында Қатар Әмірі, Қырғызстан Президенті, Өзбекстан Премьер-министрі, Босния және Герцеговина президиумының төрағасы, ЮНЕСКО бас директоры, БҰҰ Бас хатшысының орынбасары және Халықаралық валюта қорының басқарушы директоры бар."
Тараптар су бөлуде келісе ала ма?
Жоғары деңгейдегі пленарлық отырыстың өзіне модератор CNN-нен шақырылған.
Форумның ақпараттық серіктесі де осы арна.
"Әйгілі жүргізуші Ричард Квест ел басшылары мен ұйым жетекшілеріне сөз беріп, сұрақ қойды."
Сахнаға бірінші шыққан қазақ президенті.
Қасым-Жомарт Тоқаев күн санап өзекті болып бара жатқан су мәселесіне тоқталды.
Тіршілік көзінің тапшылығы әсіресе Орталық Азия елдерінің жанды жеріне айналды.
"Қасым-Жомарт Тоқаев, Қазақстан Республикасының президенті: - Біздегі мұздықтардың көлемі қазір 30 пайызға қысқарды."
Аймақтағы екі үлкен өзен Сырдария мен Әмудариядағы су деңгейі 2050 жылға қарай 15 пайызға түседі.
Біз аймақтағы экологиялық апаттың алдын алу үшін Халықаралық Аралды қорғау қорын қолдауға көбірек қаржы бөлуге шақырамыз.
"Қазбек Майгелдинов, саясаттанушы: - Халықаралық Аралды құтқару қоры 1993 жылы құрылған болатын."
Президент оған ақшаны көп бөлу туралы мәселені көтірді.
Оның да маңыздылығы бар.
"Неге десеңіз, мысалы Қазақстан тарапы кіші Аралды құтқару үшін бүгінгі күнге дейін 500 млн теңгеден астам қаржы бөлген болатын."
Бірақ енді алдағы уақытта Сырдария мен Әмударияның су деңгейі түсетін болса яғни бұл ол Арал суының тартылуына алып келуі мүмкін.
СОндықтан осы тұрғыдан алған кезде Президенттің көтеріп отырған мәселесі алдағы 10 жылдың мәселесін бүгінгі таңда шешіп алу.
Мұны іргедегі алашапанды ағайын да біліп отыр.
Сондықтан қазақ басшысының Аралға қатысты айтқанын Өзбекстанның премьер-министрі де қолдады.
Абдулла Арипов шетелдік инвесторларды Арал теңізінің мәселесін шешуге шақырды.
Қырғыз Президенті болса Орталық Азия - климаттық өзгерістерге бірге төтеп беруі керек деген пайымда.
"Садыр Жапаров, Қырғыз Республикасының президенті: - Өкінішке орай, әлем бойынша климаттың өзгеруінен туындайтын проблемалар біздің өңірде ерекше байқалады."
Әсіресе түрлі табиғи катаклизмдердің көбеюі әлеуметтік-экономикалық мәселелердің туындауына және азық-түлік тапшылығына әкелуі мүмкін.
"Сондықтан қазір біздің аймақта жасыл экономикаға көшу, климаттық өзгерістерге икемделу, су және табиғи ресурстарды тиімді пайдалану аса маңызды болып отыр."
Соның ішінде су тапшылығын жеке қарастыруымыз керек.
"Қырғызстан жасыл, экологиялық таза, бейтарап экономика қағидаттарын нығайтуға өз үлесін қосуға дайын."
Қ. Тоқаев климаттық саммит өткізуді ұсынды Су тапшылығы өңірдегі бес елге де ортақ.
Ендеше мәселені біріге отырып шешу керек.
Қазақ басшысы осындай ұстанымда.
"Қасым-Жомарт Тоқаев аймақтағы климат және өзге де мәселелерді талқылау үшін Алматыда Орталық Азия елдерінің жобалық кеңсесін құруды және БҰҰ секілді халықаралық ұйымдарды тарта отырып, 2026 жылы Қазақстанда климаттық саммит өткізуді ұсынды."
Геосаяси шиеленіс қашан шешіледі?
Қазір геосаясатта дүлей дауыл соғып тұр.
Сондықтан форумда қауіпсіздік мәселесі айтылмай қалсын ба?!
Бұған қатысты онлайн режимде БҰҰ Бас хатшысы пікір білдірді.
Антонио Гутерриш «әлемде қақтығыс мен геосаяси шиеленіс көбейіп барады» деп алаңдап отыр.
"Антониу Гутерриш, БҰҰ Бас хатшысы: - Біз қазір қиын уақытта өмір сүріп жатырмыз."
Климаттық дағдарыс процесі үдей түсті.
Бұл ретте тұрақты даму мақсаты - жаһанда бейбітшілік пен әл-ауқатты ұстап тұру жоспарына айналды.
Бірақ бұл бағыттағы жұмыстар жақын арада іске аса қоймайды.
Ол анық.
Бүгінгі таңда біздің ұжымдық іс-әрекетіміз болып жатқан жағдайлардың қарқынына ілеспейді.
Біздің жалпы күн тәртібімізде бастамаларды жетілдіру керек.
Әлем елдерінің басшылары тұрақты дамуға ұмтылу қажет.
"Осы орайда Астана халықаралық форумы қордаланған проблемаларды талқылауға, оларды тиімді шешуге ықпал етеді."
Қауіпсіздікке келгенде қазақ президенті жаппай қырып-жою қаруына қатысты біздің ұстанымды тағы нақтылады.
«Өз тарапымыздан ядролық қаруды таратпау жөніндегі келісімді қолдаймыз» деді.
Сосын БҰҰ хақында айтты.
"Қасым-Жомарт Тоқаев, Қазақстан Республикасының президенті: - Біз Біріккен Ұлттар Ұйымы құрылған сәттен негізі қаланған әлемдік тәртіптің іргетасының бұзылу үдерісіне куә болдық."
БҰҰ бүкіл адамзатты біріктіретін бірден-бір жаһандық әмбебап ұйым  болып қала береді.
Осы ретте Қауіпсіздік Кеңесінің жан-жақты реформаларынсыз бұл сын-қатерлерді шешу ісінде табысқа қол жеткізе алмаймыз.
Кеңестегі «Орта державалардың» өкілдерінің пікірі мейлінше салмақты болуы тиіс.
"Арман Тоқтышақов, әлемдік экономика және саясат институтының сарапшысы: - Көптеген сарапшы БҰҰ-ның ең үлкен алаң ретінде қауіпсіздікті қамтамасыз ету күшінен айырылып жатқаны айтып жүр."
Бәлкім бұл сын белгілі бір дәрежеде орынды да шығар.
"Осы орайда ірі ұйым жалпы ұстанымын айқындап, қақтығыстарды реттеу ісінде жауапты құрылым болуы қажет."
Ол үшін қауіпсіздік кеңесіне реформа керек.
Үшінші мәселе – экономика.
"Қазақстан бұрыннан Шығыс пен Батыстың, Солтүстік пен Оңтүстіктің арасындағы алтын көпір."
Қазіргі қиындықтардың өзінде біздің ел Орталық Азияда экономикалық локомотив қызметін атқарып отыр.
Мұны Қасым-Жомарт Тоқаев ашық айтты.
Кейін шетелден кең көлемде инвестиция тартуды жалғастырамыз деді.
"Әлібек Қуантыров, ҚР Ұлттық экономика министрі: - Біз жоғары деңгейдегі жалпы 25-30 млрд жалпы жыл тікелей шетел инвестицияларына міндет қойып отырмыз."
Одан кейін жалпы Қазақстанның халықаралық алаңда біздің имиджді көтеріп жатыр.
Соғыстар мен қақтығыстар идеологиясын тоқтату керек.
Қасым-Жомарт Тоқаевтың бүгін жасаған осы мәлімдемесі сарапшылар арасында қызу талқыланды.
CNN журналисінің сұрағына жауап бергенде Мемлекет басшысы әлем бойынша қарапайым адамдардың өмірі күрделене түсті.
Ортақ мәселелерді бірге шешуіміз керек деді.
Тьерри де Монбриаль француз халықаралық қатынастар институтының негізін қалаушы және атқарушы төрағасы Дәл қазір әлемге үшінші дүниежүзілік соғыс қаупі туып тұр.
Бүгінгі баяндамалардың ішінде Қасым-Жомарт Тоқаевтың қарулы қақтығыс идеологиясы жайлы айтқан тұсын атап өтер едім.
"Бізге, расымен, осыдан сақ болуымыз керек."
Идеология - қауіпті құрал.
"Жағдайды ушықпас үшін, реалист болуымыз керек."
Бұл форум өзара белсенді ынтымақтастыққа тікелей ықпал етеді.
Сондықтан сарапшылар қазіргідей қилы кезеңде мұндай қарым-қатынастар ауадай қажет деп отыр.
Астана халықаралық форумының негізгі миссиясы да осы.
Проблемаларды бірлесіп шешудің жолын іздеу.
"Қорған Қонысбайұлы, Марат Диханбаев"
"Қасым-Жомарт Тоқаев Қатар Әмірі шейх Тәмим бен Хамад Әл Тәни бастаған делегациямен кездесті, деп хабарлайды«Хабар 24»."
"Президент әріптесіне ілтипат білдіре отырып, Астана халықаралық форумына Қатар үкіметі мен бизнес өкілдерін бастап келгені үшін алғыс айтты."
"Мемлекет басшысы Әмірлік елі Қазақстанның Таяу Шығыстағы маңызды әрі сенімді серіктесі екенін атап өтіп, бүгінгі келіссөздер екі ел арасындағы ынтымақтасты одан әрі дамытуға тың серпін беретініне сенім білдірді."
"Қасым-Жомарт Тоқаев, Қазақстан Республикасының Президенті: - Таяу арада екі ел арасындағы дипломатиялық қарым-қатынастың орнағанына 30 жыл толады."
Бұл – ерекше мерейлі белес.
Осы кезеңде біз тиімді мемлекетаралық ынтымақтастыққа қол жеткіздік.
Сындарлы саяси диалог құрдық.
Былтыр Сіз елімізге мемлекеттік сапармен келдіңіз.
Сондай-ақ жуырда Қазақстан Премьер-министрі Қатарға сапармен барып келді.
Бұл – дәстүрлі достық пен берік әріптестіктің айқын дәлелі.
Сіз мемлекеттеріміздің арасындағы ықпалдастықты тереңдетуге зор үлес қосып келесіз.
Мен мұны жоғары бағалаймын.
Қазақ-қатар байланыстарын нығайту үшін сізбен бірлесе әрекет етуге әрдайым дайынмын.
"Қатар инвесторларына барынша қолдау көрсетіп, қолайлы жағдай жасаймыз."
"Мемлекет басшысының айтуынша, Қазақстан Қатарға жалпы құны 250 миллион доллар болатын 60-қа жуық өнім түрінің экспортын арттыруға дайын."
Сондай-ақ іскерлік байланыстарды нығайту үшін екі ел арасында тікелей әуе қатынастарын ашу маңызды.
"Шейх Тәмим бен Хамад Әл Тәни, Қатар Әмірі: - Құрметті Президент мырза, ең алдымен, мені құрметпен қарсы алғаныңыз үшін алғыс айтамын."
"Астана халықаралық форумына шақыруыңызды қабыл алып, Қазақстанға келіп отырмын."
Былтыр қазан айында Қазақстанда кездескеннен кейін тағы да жүздесіп отырғаныма қуаныштымын.
Бұл екі елдің арасындағы ынтымақтастықтың табысты болуына жол ашады деп ойлаймын.
Түрлі саладағы екіжақты қарым-қатынас қарқынды дамып келеді.
Біз басқа да бағыттардағы ынтымақтастықтың ауқымын кеңейтуге ниеттіміз.
"Президент Қасым-Жомарт Тоқаев Shell компаниясының басшысы Уаэль Сауанмен кездесті, деп хабарлайды«Хабар 24»."
Кездесу барысында трансұлттық компанияның энергетика және мұнай химиясы салаларында жүзеге асырып жатқан жобалары туралы айтылды.
"Сондай-ақ, Қазақстан мен компанияның мұнай-газ саласындағы ынтымақтастығының перспективалары талқыланды."
Азаптауға қатысты тергеу жүргізіледі.
Құқық қорғау органдарына бірқатар ұсыныс берілген.
Мұны Мемлекет басшысының қабылдауында болған Адам құқықтары жөніндегі уәкіл айтты.
Артур Ластаев Қасым-Жомарт Тоқаевқа 5 айда атқарған жұмыстарының қорытындысын баяндады.
Омбудсмен кеңсесі мен оның өңірлердегі өкілдіктері осы уақыт аралығында азаматтардың 2318 өтінішін қараған.
Жергілікті жердегі жұмысты күшейту үшін Ұлттық превентивті механизм мүшелерінің құрамы жаңартылды.
Балаларға арналған мекемелердегі қатыгездік әрекеттерінің де алдын алу басты назарда.
Уәкіл осындай мекемелерге 213 рет барған.
"Кездесу соңында Президент мемлекеттік органдармен бірлесіп, азаматтардың құқығын тиімді қорғауды қамтамасыз ету маңызды екенін айтты."
Қасым-Жомарт Тоқаев жиналған қауымды әуелі Мемлекеттік рәміздер күнімен құттықтады.
"«Көк байрақ Ту, Елтаңба және Әнұранымыз – күллі халқымызға қастерлі нышандар."
"Әлем Қазақ елін көк байрағына қарап танитын болды», - деді."
Сондықтан қастерлі нышандарымызды құрметтеу – әрбір азаматтың перзенттік парызы.
Салтанатты рәсімнің тағылымдық мәні де осында жатыр.
"Қасым-Жомарт Тоқаев, Қазақстан Республикасының Президенті:- Біз асыл құндылықтарымызды аяқ асты етуге жол бермейміз."
Биыл мемлекеттік рәміздерді қорлаған адамдарды жазалау шаралары күшейтілді.
Түсіндіру жұмыстарына ерекше көңіл бөлініп жатыр.
Отаншылдық мемлекеттік рәміздерді қастерлеуден басталады.
Біз ұлттық нышандарымызды ұлықтау арқылы өскелең ұрпаққа үлгі-өнеге көрсетеміз.
"Оларды отансүйгіштік, жасампаздық рухта тәрбиелейміз."
"Сондықтан бүгінгі салтанатты рәсімнің тағылымдық, тәрбиелік мәні айрықша."
"Салтанатты рәсім барысында 12 түлек Президент, Қарулы Күштердің Жоғарғы Бас қолбасшысының қолынан офицерлік шен алды."
"Бұлар – Қорғаныс, Ішкі істер, Төтенше жағдайлар министрліктері және Ұлттық қауіпсіздік комитетіне қарасты оқу орындарын үздік бітірген түлектер."
"Қасым-Жомарт Тоқаев, Қазақстан Республикасының Президенті:- Құрметті жас сарбаздар!"
Біз қазір еліміздегі ең биік байрақтың түбінде тұрмыз.
Жыл сайын осы жерде жас офицерлерге әскери шен табыстау жақсы дәстүрге айналды.
Осындай шаралар Отан күзетінде тұрған жастарымызға жігер береді.
Оларға зор жауапкершілік жүктейді.
Бабаларымыз«Туың жығылмасын»деген баталы сөз қалдырған.
"Рәміздерімізді қорғап, қадірлеу, көздің қарашығындай сақтау – бәрімізге ортақ аманат."
Сіздер халқымызға адал қызмет етесіздер деп сенемін.
"Самат Темірбеков, Б.Бейсенов атындағы Қарағанды академиясының түлегі, полиция лейтенанты:- Бала кезімде менің арманым болған полицияда жұмыс істеу."
Бала кезімде осы сфераға кететінімді білдім.
Міне солай шықты.
Енді бүгінгі күнде мен Президентімізден пагон алып отырмын.
"Бұйырса, Алла жазса генерал болуды армандаймын."
"Үкімет басшысы Әлихан Смайылов пен Еуропалық комиссияның вице-президенті Марос Шефчович Қазақстан мен Еуропалық Одақ арасындағы сауда, инвестиция, энергетика, көлік және логистика салаларындағы ынтымақтастықты нығайту мәселелерін талқылады, деп хабарлайды«Хабар 24»."
Премьер-Министр Қазақстан Еуропалық Одақпен инвестициялық серіктестікті одан әрі тереңдетуге және өзара сауданы әртараптандыруға мүдделі екенін атап өтті.
Сонымен қатар соңғы жылдары аса маңызды шикізат саласындағы ынтымақтастықты дамыту мәселесі де өзекті болып отыр.
Былтыр осы бағыттағы ынтымақтастық туралы меморандумға қол қойылған еді.
Ал бірнеше апта бұрын Алматыда Меморандумды жүзеге асыру бойынша жол карталарымен алмасу шарасы өтті.
Өз кезегінде Марош Шефчович Еуропалық Одақтың бұған дейін қол жеткізілген барлық уағдаластықты жүзеге асыруды жалғастыруға дайын екенін атап өтті.
"Марош Шефчович, Еуропалық Комиссияның вице-президенті: - Менің республикаға сапарым Еуропалық Одақта Қазақстанды аса маңызды стратегиялық серіктес ретінде көретінімізді дәлелдейді."
Біз өзара тауар айналымының артқанына қуаныштымыз және сіздің елдегі ең ірі инвесторлардың бірі болғанымызды мақтаныш тұтамыз.
Менің сапарымда сіздердің министрлеріңізбен кездесулердің барлығы сәтті өтті.
Біз бірлесе жұмыс істеуге болатын ортақ жобаларды талқыладық.
Барынша тығыз ынтымақтастықты әрі қарай нығайту – біздің күн тәртібімізде тұрған негізгі мәселелердің бірі.
"Әлихан Смайылов, ҚР Премьер-министрі: - Құжат экономиканың нақты секторларындағы әріптестігімізді нығайту бойынша нақты шараларды көздейді, оның негізгі элементі «жасыл» технологияларды енгізу болып табылады."
Бұл осы саладағы ортақ мақсаттарымызды жүзеге асыруға қосымша серпін беретіні сөзсіз.
"Еуроодақ Каспий құбыр консорциумы арқылы қазақстандық мұнайдың ұзақ мерзімді және тұрақты жеткізілуіне қолдау көрсетуі керек, себебі мұнда ортақ мүдде жатыр."
"Бүгін Қасым-Жомарт Тоқаев «Орталық Азия-Еуроодақ» форматындағы екінші саммитке қатысып, Қазақстан мен тұтас аймақтың Еуроодақпен ендігі етене араласу тетіктерін бір пысықтап алды."
Ал олар көп.
"Тараптар транспорттық логистика, жасыл экономика, білім саласында серіктестік орнатуға мүдделі, тіпті құлшынысы зор."
Әсіресе бұл Еуроодақ Кеңесінің президенті Шарль Мишельдің мәлімдемелерінен анық сезілді.
"Алатаудың етегінде тұнық жатқан Ыстықкөлде туристік маусым әлі басталған жоқ, жанға жайлы қоңыржай кезең."
Саяси алаң қызып тұрған дәл қазіргідей сәтте келіссөз жүргізуге қолайлы орын.
"Осы, бәлкім басқа бір себебі бар болар бүгін Шолпан-атада 5+1 форматы жиналды."
Бұл бестік осыдан екі апта бұрын ғана «Орталық Азия-Қытай» саммитіне қатысып қайтқанын құлағы түрік халық түгел біледі.
"«О тықыр мен бұ тықырдың жөні бөлек» дегенмен Си мырзамен сыйластық, енді Еуропамен етене жақындай түсу ниетте."
"Оған кімнің түрткі болғаны бізге беймәлім, мүмкін Еуропа, мүмкін біздің бестік."
"Қалай дегенмен де, әр тараптың да өз көздегені бар."
"Таир Нығманов, саясаттанушы: «Орталық Азияның сансыз саммиттерге қатысып, түрлі алаңдарда белсенділік танытуының астарында үлкен үндеу жатыр."
"Ол біз әлемнен оқшауланбаймыз, геосаяси текетірестерден алшақпыз, біз ашықпыз және бәрімен қарым-қатынас жасауға дайынбыз дегені."
Қазіргідей геосаяси теңселіс тұсында ірі ойыншылардың ортасында отырған Орталық Азия мүмкіндігінше өзінің дербес позициясын қалыптастырудың амалын қарастырып жатыр.
"Осы күрделі кезеңде үлкен өңір ретінде өз мүддесін сақтап қалуға, қорғауға тырысады."
"Бұл ретте әрине, бес мемлекеттің бірігіп шыққан үні бір мемлекеттің үнінен әлдеқайда күштірек әрі сенімдірек естіледі»."
Жалғыздың үні шықпасын бұл бестік түсінген де секілді.
"Әсіресе, соңғы бір жылда."
Оған дейін Орталық Азиядағы интеграция «кім аға мемлекет» деген мәселеден әрі аспағанын саясаттанушылар айтып келген.
"Қазір заман басқа, қауіп қою, қысым көп."
Аман қалу үшін де интеграция керек.
"Оның үстіне, Еуроодақ секілді бекем бірлестіктерден ұсыныс түссе құба-құп."
"Бұл 5+1 форматындағы екінші кездесу, алғашқысы осы күзде Астанада өткен."
Орталық Азиядағы бестіктің бәсі басым болып барады.
"Экономистер, оның кем дегенде үш себебін саусағын бүгіп тұрып санап берді."
"Елдар Абакиров, экономист: - «Жоқ дегенде үш себеп бар."
"Бірінші себеп, Орта Азия бұл кен байлық, табиғи кен байлықтарға бай өлкелер."
Оның ішінде жоқ дегенде ақырғы қыс көрсетті.
"Енді мен мұнай, газ әрі қарай темір заттарын айтпай ақ қояйын, жоқ дегенде көмір керек екен."
Біздің регион өте бай.
"Қазақстанда қанша млрд тонна көмір бар екенін білмеймін, Қырғызстанда 2 млрд астам тонна көмір бар."
Екінші себеп бұл Орта Азия Еуропа тауарды сату базары керек.
"Өйткені, Қазақстан, Қырғызстан, Өзбекстан 90-ншы жылдан бері санағанда екі есе өсті."
Өзбекстан үш есе өскенге ұқсайды.
"Үшінші себеп, біз өте чоң географиялық бір жерде жайғасып тұрамыз."
"Оң жағымыз Қытай, сол жағымыз Евросоюз, ылди жағымыз Индия»."
"Әлемдегі көмірсутегі отынының ірі қоры біздің аймақта жатқанын ескерсек, «күлшелі» мемлекеттермен алыс-берісті мейілінше көбейтуге мүдделі Еуроодақ."
Жақсы динамика байқалады да.
"Арадағы тауар айналымы былтыр бірден 60% артып, елу миллиард долларды межелеп қалды."
Ендігі бір міндет – көлік-логистикалық инфрақұрылымды дамыту.
"Қасым-Жомарт Тоқаев, Қазақстан Республикасының президенті: «Қазіргі Еуропаға экспортталатын Қазақстан мұнайының 80 пайызы Каспий құбыр консорциумы арқылы жөнелтіледі."
"Ортақ мүддені ескере отырып, стратегиялық тұрғыда маңызды осы құбыр арқылы мұнайдың ұзақ мерзімді және тұрақты жеткізілуін қамтамасыз ету үшін ЕуроОдақ әрі қарай да қолдау көрсете береді сенеміз»."
"Күндердің бір күнінде Каспий Орталық Азия арқылы, тұтас Еуропаның логистикалық ландшафтын өзгертеді дегенге сену қиын еді."
"Өткен жылдың өзінде Транскаспий халықаралық дәлізі арқылы 1,5 миллион тонна жүк жіберілген."
"Бұл 2021 жылмен салыстырғанда 2,5 есе көп."
"Ал, адағы 7 жылда Транскаспий бағытының жылына 250-300 мың контейнер жүкті тасымалдайтын қауқары болмақ."
"Жұмабек Сарабеков, саясаттанушы: - Қазіргі таңда тауар тасымалдаушылары үшін жаңа дәліз керек ол бұл ретте ойға келетін бірден бір жол – ол Транскаспий жолы."
"Сондықтан, бұл Транскаспий дәлізіне деген қызығушылық артып отыр және біздің байқауымызша аймақтағы мемлекеттер де, Еуроодақ та осы жобаға инвестиция құюға мүдделі екенін білдіріп отыр»."
Шолпан Атағы Шарль Мишельдің еуропалықтарға тән эмоциясын салалы саусақтарынан аңғару қиын емес еді.
"Еуроодақ түрленген, мықты Орталық Азияны көргісі келеді дейді."
"Саяси ұстанымына қарамастан... Шарль Мишель, Еуроодақ Кеңесінің президенті: «Біз әрбір елдің аумақтық тұтастығы мен егемендігін мойындайтын БҰҰ-ның күшіне сенеміз."
Мен сіздің аймақтағы елдердің ұстанымдары әртүрлі екенін білемін.
Және әр елдің ұстанымын құрметтеймін».
"Орталық Азия – үлкен мүмкіндіктер аймағы, бірақ бұл өңірдің бір өзіне жетер проблемасы бар."
"Су мен шекара, Ауғанстан мен есірткі."
"Дегенмен, бүгінгі Орталық Азия Еуропаның демократиясын көксейді, озық технологиясына ұмтылады."
"Қасым-Жомарт Тоқаев, Қазақстан Республикасының президенті: «Биыл наурыз айында Microsoft компаниясы Қазақстанда озық технологияларды тарту орталығына айналатын Мультиөңірлік хаб ашқаны туралы жарияланды."
Біз 2025 жылға қарай кемінде 100 мың жоғары білікті IT маман даярлау міндетін қойдық.
"Сондықтан Еуропа университеттерін Қазақстанда, оның ішінде маңызды өңірлік IT алаңға айналған Astana Hub технопаркі базасында филиалдар ашуға шақырамын»."
5+1 форматының қатысушылары бүгін Бірлескен баспасөз-коммюникесін қабылдады.
"Гүлжан Марқабаева, тілші: «Сонымен Еуроодақ пен Орталық Азия екінші кездесуін де екпінді аяқтады."
"Экономикасы мықты 27 елді біріктіріп отырған Еуроодақ Орталық Азиядағы бестіктің экономикасына қаржы салып келдік, әлі де қаржы сала береміз деп құлшынып отыр."
Бұл ретте Еуроодақтың ұстанымы түсінікті.
Тек Орталық Азиядағы бестікке бір жақты нақты шешім шығармаса да бір бағытқа бет түзеуге тура келетін секілді.
Ол қай бағыт?
?
Бұл басы ашық сұрақ».
"Гүлжан Марқабаева, Еділ Ермекбаев, Ділмұрат Сейдаханов"
«Орталық Азия – Еуропалық Одақ» саммиті аясында Мемлекет басшысы Еуропалық Кеңес Президентімен кездесті.
Қасым-Жомарт Тоқаев Шарль Мишельге Қазақстан Еуропалық Одақпен стратегиялық серіктестікке баса мән беретінін атап өтті.
Еліміздің Одақпен жасаған кеңейтілген серіктестік және ынтымақтастық туралы келісімі берік қарым-қатынастардың жаңа кезеңіне жол ашты.
Бүгінде Еуроодақ Қазақстанның жетекші сауда серіктесі және экономикамыздың ең ірі инвесторы.
"Өз кезегінде Шарль Мишель арадағы ынтымақтастықты жоғары бағалап, өзара байланысты одан әрі дамыту үшін бірлесе жұмыс істеу керек екенін атап өтті."
Сосын тараптар жаһандық және өңірлік күн тәртібіндегі мәселелер жөнінде пікір алмасты.
Мемлекет басшысы балалардың қауіпсіздігін қамтамасыз ету шараларын күшейтуді тапсырды.
"Жеткіншектерге қатыгездік жасау фактілеріне дер кезінде мән беріп, жасөспірімдер арасындағы суицид әрекеттерінің алдын алу қажет."
"Бүгін Бала құқықтары жөніндегі уәкіл Аружан Саинді қабылдаған Президент, арнайы білім алуға мұқтаж балаларды қолдауға, жетімдер мен ата-ана қамқорлығынсыз қалғандарды баспанамен қамту мәселелеріне назар аударды."
"Қасым-Жомарт Тоқаев «кәмелетке толмағандардың қауіпсіздігін қамтамасыз ету және құқық бұзушылықтардың алдын алу үшін пәрменді шаралар қабылдау қажет», - деді."
"Сондай-ақ, мүмкіндігі шектеулі жеткіншектерді қолдау маңызды екенін атап өтті."
Бала құқықтары жөніндегі уәкіл Аружан Саин Президентке атқарылған жұмыстар жайында есеп берді.
Қасым-Жомарт Тоқаев бала құқығын қорғау және денсаулығын сақтау жүйесін нығайту аса маңызды екенін атап өтті.
Сондықтан балаларды қорғауға қатысты барлық ұсыныс пен бастаманы жүзеге асырмас бұрын мұқият зерттеу қажет.
Алаш арыстарының бұған дейін құпия болып келген жазбалары мен құжаттары.
Құнды еңбектер  Алматыда Президент Қасым-Жомарт Тоқаевқа таныстырылды.
Олардың арасында Ахмет Байтұрсынұлының түрмеде жазған хаты бар.
Орыс тілінде жазылған құжат жақсы сақталыпты.
Сондай-ақ алғаш рет көрсетіліп отырған дүниелердің арасында Мағжан Жұмабаевтың төлқұжатының түпнұсқасы да кездеседі.
Аталған қағаздардың барлығы қазір ХХ ғасырдағы саяси қуғын-сүргін материалдарын зерттеу орталығында сақтаулы тұр.
"Мемлекет басшысы орталықтың жұмысымен танысып, бұл істің өте маңызды екенін атап өтті."
Бұл орталықтың атмосферасының өзі бөлек.
"Сарғайған қағаздар, шеті мүжілген том-том істер."
"Ең бастысы, мұнда қуғын-сүргінге ұшыраған қазақ зиялыларының қилы тағдыры жазылған."
"Кім қанша жылға сотталды, қай жылы атылды."
"Түрмеде жазған хаттары мен жазбаларының, тіпті төлқұжаттарының түпнұсқалары да сақтаулы."
Солардың бірі Ахмет Байтұрсынұлының түрмеде жазған хаты.
- Біз ұзақмерзімді уақытта Ахмет Байтұрсынұлының қолжазбаларын көрмеген едік.
Мұнда сол өз қолымен жазған.
- Расында бұл өте құнды құжат екен өз қолымен жазған.
Орталыққа бұған дейін құпия болып келген осындай 260 мыңнан астам іс келіп түскен.
"Олар Ішкі істер министрлігі, Ұлттық қауіпсіздік комитеті мен Бас Прокуратураның Мемлекеттік архивтерінен алыныпты."
Ал құжаттарға үңілсең денең түршігеді.
"Мәселен, соғыс жылдарынан кейін Қостанайда үш адам өзара Кеңес Үкіметінің саясатына қайшы келетін тақырыпта әңгіме өрбіткені үшін 25 жылға сотталып кеткен."
"Гүлшат Нұрымбетова, зерттеу орталығының жетекшісі: - Жалпы саяси қуғын-сүргін өзіңізге жақсы мәлім, жас, кәрі деп таңдаған жоқ."
Соның бір дәлелі  алдыңызда тұрған айғақ.
17 жастағы баланы Сталин мен Кагановичтің портреттерін рогаткамен атқылағаны үшін тартылған.
"Бұл сұраныстар бізге шетелден, жақын шетелден түсіп жатыр."
Кезіндегі ұрпақтарының сұранысы әлі күнге дейін толастап жатқан жоқ.
"Оңтүстік Корея, Германия мен Ресейден біз хат алудамыз."
"Ал құжаттарды толық зерттеп, ғылыми айналымға енгізу үшін мұнда барлық мүмкіндік бар."
Көнерген құжаттар зертханаларда арнайы аппараттардың көмегімен қалыпқа келтіріледі.
"Сарғайғаны ағартылып, шеті мүжілгені бүтінделеді."
Тіпті өшіп бара жатқан мәтіннің өзі өңделмек.
Осылайша мыңдаған құжаттың миллиондаған парағы мамандардың мұқият қарауынан өтеді.
- Негізгі мақсатымыз – осы құжаттардың сақталу мерзімін неғұрлым ұзарту  және пайдаланушыларға ыңғайлы жағдай жасау.
"Сол себепті құжаттардың электронды көшірмесін жасап, цифрлы форматқа көшіреміз."
"Өткен 2022 жылы 15 мың құжат, яғни 2 жарым млн парақ сканерленді."
Биыл тағы да сондай жоспарланып отыр.
– Архив деген – ол біздің тарихымыздың негізі ғой.
Сондықтан тиісті құжаттарды дұрыстап сақтауымыз керек.
Бұл ел үшін керек.
Ал қалпына келтірілген құжаттар қажет болған жағдайда Президент жанындағы саяси қуғын-сүргін және ашаршылық құрбандарын ақтау жөніндегі комиссияның қарауына ұсынылады.
"Дамир Берікұлы, тілші: - Қалпына келтірілген құжаттарды сақтау да өте маңызды."
Ол үшін қолда бар құнды дүниелердің барлығы мына жерде цифрлы форматқа көшіріледі.
Сол цифрлы форматтың өзі ұзақ уақыт сақталу үшін дәл мына зертханада олар микрофильмге айналдырылады.
Ал ол жұмыстың қалай жүргізілетінін қазір көрсете алмаймыз.
Себебі ол өте құпия жағдай және мына жердің барлығы қараңғыланып жасалады.
"Дегенмен, оның нәтижесін көруге болады."
"Міне, құжаттардың барлығы мынадай таспаға жазылады."
Ал ол 500 жыл сақталады.
"Қуғын-сүргін құрбандарына қатысты материалдардың барлығы енді жан-жақты зерттеліп, біртіндеп жарыққа шығарыла бастайды."
"Нақтырақ айтсақ, ғылыми мақалалар жазылып, жинақ жасалады."
"Мәселен, қазір тарихшы ғалымдар мен орталық қызметкерлері «Алашорда ісі."
1920-1940 жылдар.
Құжаттар мен материалдар» атты көптомдықты баспаға дайындап жатыр.
"Дамир Берікұлы, Марат Диханбаев, Айдос Ентебеков"
"Президент Қасым-Жомарт Тоқаев Алматыда ХХ ғасырдағы саяси қуғын-сүргін материалдарын зерттеу орталығына барды, деп хабарлайды«Хабар 24»."
"Мемлекет басшысы онда құжаттарды сақтау шартымен, оларды қалпына келтіру және микрофильмдеу кабинеттерінің жұмысымен танысты."
Орталық жуық арада 30-50 жылдар аралығындағы саяси қуғын-сүргін тарихына қатысты 700 мыңнан астам құжатты қабылдауды жоспарлап отыр.
"Бұған дейін құпия болып келген құнды материалдар Ішкі істер министрлігі, Ұлттық қауіпсіздік комитеті мен Бас прокуратураның Мемлекеттік архивтерінен алынады."
"Оларды толық зерттеп, ғылыми айналымға енгізу үшін мұнда тиісті жағдай жасалған."
Қазіргі уақытта тарихшы-ғалымдар мен орталық қызметкерлері «Алашорда ісі.
1920-1940 жж.
Құжаттар мен материалдар» атты көптомдықты баспаға дайындап жатыр.
Бұл басылым ХХ ғасырдағы Қазақстанның саяси тарихының ғылыми көкжиегін кеңейтпек.
"Мемлекет басшысы тарихымызды зерделеу ісінде орталықтың жұмысы маңызды екенін атап өтіп, ұжымға сәттілік тіледі."
"- Құжаттардың электронды көшірмесін жасап, цифрлы форматқа көшіреміз."
"Өткен 2022 жылы 15 мың құжат, яғни, 2 жарым млн парақ сканерленді."
Биыл тағы да сондай жоспарланып отыр.
Архив деген ол – біздің тарихымыздың негізі ғой.
Сондықтан тиісті құжаттарды дұрыстап сақтауымыз керек.
"Айта кетейік, Президент Жарлығымен 2020 жылдың қараша айында ХХ ғасырдағы Саяси қуғын-сүргін құрбандарын толық ақтау жөнінде мемлекеттік комиссия құрылды."
Оның жұмысына қолдау көрсету мақсатында 2021 жылы ХХ ғасырдағы саяси қуғын-сүргін материалдарын зерттеу орталығы ашылған болатын.
Орталықтың қорында қазір 1 млн-нан  астам іс сақтаулы тұр.
"Президент 31 мамыр – Саяси қуғын-сүргін және ашаршылық құрбандарын еске алу күніне орай Twitter-де арнайы жазба қалдырды, деп хабарлайды«Хабар 24»."
"Тарихымыздың қайғылы кезеңдерін терең зерделеп, жазықсыз жапа шеккен боздақтарды ақтау ісін жалғастыру – өте маңызды мәселе, – деп жазды Қасым-Жомарт Тоқаев."
"Президенттің пікірінше, азалы күндерден сабақ алып, мұндай нәубеттің келешекте қайталануына жол бермеу – баршамызға ортақ парыз."
"Біз ауыр сынаққа төтеп берген, ұлт бірлігін сақтап қалған және асыл қасиеттерін жоғалтпаған ата-бабамыздың үмітін ақтауымыз қажет."
Бірқатар мемлекеттің елшілері Президент Қасым-Жомарт Тоқаевқа сенім грамоталарын тапсыру үшін бүгін Ақордаға келді.
Бұл туралы Мемлекет басшысының баспасөз қызметі хабарлады.
Сенім грамотасы – бұл тұлғаның басқа елде дипломатиялық іс-әрекет жүргізуі туралы құжат.
Өзімізді өз өнімдерімізбен қамтамасыз ететін деңгейге жетуіміз керек.
Мемлекет басшысы Қасым-Жомарт Тоқаев бүгін Солтүстік Қазақстан облысына жасаған сапары барысында осылай деді.
"Президент бірнеше кәсіпорынды аралап, егістік басында диқандармен кездесті."
Науқанның берекелі болуын тіледі.
"Қорған Қонысбайұлы, тілші: - Солтүстік Қазақстан–астықтың мекені."
Елде өсетін бидайдың 25%-і осы аймақтың үлесінде.
"Бұл жақта шыққан астық ішкі нарықтан бөлек, Ауғанстан, Өзбекстан, Қытай мен Еуропа елдеріне кетеді."
"Түгін тартса, майы шығатын солтүстіктің құнарлы жерінде қазір қарбалас."
Диқандар білек сыбанып егісте жүр.
"Науқанның қызған шағында шаруаларға береке тілеп, алқапқа Мемлекет басшысы келді."
"Астықты аймақтағы алқап биыл 4,5 млн гектар болады."
"Оның 3,2 млн гектарына бидай егіледі."
Осы кезге дейін егістіктің 68%-іне тұқым себілген.
Шаруалар егіннің бітік шығуынан үмітті.
Жердің ылғалы жақсы дейді.
"Олжас Шәймерденов, шаруа: - Қазір мынау алқапта 260 гектар алқапта бидай өнімін егеміз."
Егіс алқабын енді 20-25 центнерден аламыз ба деп үміттеніп отырмыз.
"Жақсылыққа жорып отырмыз, енді Мемлекет басшысы келгендіктен, жақсы өнім аламыз деп ойлаймын."
Мемлекет басшысы табан тіреген «Дайындық Агро» серіктестігінің иелігінде 16 мың гектарға жуық егістік жері бар.
"Үкіметтен қаржылай көмек алып, техникасын жаңартқан."
Жалпы осы күні солтүстіктегі көктемгі науқанда 13 мың техника жұмыс істеп жатыр.
"Биыл диқандар тағы 2 жарым мыңға тарта жаңа комбайн, трактор алмақ."
"Президент қолбайлайтын мәселе болмаса, еңбек өнімділігін арттыру керек деді."
"Биыл солтүстік аймақта қарақұмық 3, картоп, сәбіз және қырыққабат алқабы 2 есеге ұлғайтылды."
Бұл теріскей жұртын толықтай жергілікті көкөніспен қамтуға мүмкіндік береді.
Тауар сақтау орындары да кеңейтіледі.
Осы жылы 27 мың тонна өнімге арналған заманауи 7 көкөніс қоймасының құрылысы басталады.
"Мемлекет басшысы шаруалармен тек егістік басында емес, қожалықта да кездесті."
Заманауи сүт фермасына барды.
"Қорған Қонысбайұлы, тілші: - 2 жарым жыл бұрын ашылған фермада осы күні мың жарым бас ірі қара бар."
Оның 560-ы – сауынды сиыр.
Бір сиыр күніне 30 литрге дейін сүт береді.
Симментал сиыры – ірі қараның ішіндегі ең сүттісі.
Ферма күніне 18 тонна тонна өнім алады.
"Оксана Бахуринская, сауыншы: - Сізді өзіміздің кәсіпорында көргеніме қуаныштымын."
Ұжым жақсы.
Қожалық басшылығы жақсы жағдай жасап отыр.
Жұмысымыз ұнайды.
Осылайша еңбек етіп жатырмыз.
"Қасым-Жомарт Тоқаев, Қазақстан Республикасының Президенті: - Біз мұндай өндірістік жобаларға міндетті түрде қолдау көрсетеміз."
Әлеуметтік-кәсіпкерлік корпорациялар арқылы жеңілдікпен несие беру өз тиімділігін көрсетті.
"Яғни, қаржыландыру жағынан мәселе болмауға тиіс."
Сүт өндірісін тиісті деңгейде ұйымдастыру қажет.
Бүкіл ел бойынша өз-өзімізді сүт өнімдерімен қамтамасыз ететін деңгейге жетуіміз керек.
Жалпы облыста осы күні 100 сүт фермасы бар.
Соның 30-ы заманауи үлгіде жұмыс істейді.
Биыл аймақта тағы 15 ферманың құрылысы басталады.
9-ы жыл соңына дейін іске қосылмақ.
"Мейрам Меңдібаев, облыстық Ауыл шаруашылығы және жер қатынастары басқармасының басшысы: - Біз сүн өндіруден 2-ші орындамыз."
Өңдеуден 1-ші орындамыз біз.
Республика бойынша.
"Өткен жылы 647 мың тонна сүт сауылды, жылына."
Бұл – елде өндірілетін сүттің 10%-і осы аймақтың үлесінде деген сөз.
Жалпы облыста агроөнеркәсіп саласындағы жобаларды жүзеге асыру үшін жеңілдікпен несие беріледі.
Өңірді кешенді дамыту бағдарламасы аясында «Солтүстік» әлеуметтік-кәсіпкерлік корпорациясы арқылы жалпы құны 35 млрд теңгеге 35 жоба қаржыландырылды.
"Мұның бәрі – азық-түлік қауіпсіздігін қамтамасыз етіп, импорттан арылуға мүмкіндік беретін жобалар."
"Яғни, азық-түлікті қазір өзімізде өндіруге басымдық беріліп жатыр."
Ал бұл бағытта солтүстік аймақтың әлеуеті зор.
"Марат Тасмағанбетов, облыс әкімінің бірінші орынбасары: - Импортты алмастыру мақсатында 3 құс фабрикасының құрылысына қаражат бөлінді."
Оның екеуі жұмысын бастады.
Алдағы уақытта үшінші фабриканы іске қосамыз.
Сол кезде өңір тұрғындарының құс етіне деген сұранысы толық қамтамасыз етіледі.
"Бұдан бөлек, облыста асыл тұқымды қой шаруашылығы пайда болады."
Май зауыты салынады.
Өңір халқын жыл 12 ай көкөніспен қамтамасыз ету үшін жылыжай салынып жатыр.
Бізде «Қарапайым заттар экономикасы» деген бағдарлама бар.
Импортты алмастыру мақсатында қолға алынған жоба.
Әрі сол арқылы отандық тауар өндірушілерді қолдау көзделген.
"Аты айтып тұрғандай, бағдарлама аясында тұрмысқа қажетті қарапайым заттар шығарылады."
Осы бағытта жұмыс істейтін кәсіпорынның біріне сапар барысында Мемлекет басшысы барды.
Компанияның 16 өндірістік цехі бар.
Соның бірі – былтыр салынған қағаз фабрикасы.
Аймақағы жалғыз зауыт.
"Мұнда сүлгіден бастап, офистік қағазға дейін шығарылады."
Жылдық көлем – 5 мың тонна.
Елге қажетті санитарлық-гигиеналық қағаздың 16%-ін осы фабрика береді.
"Дәурен Қатранов, компания бас директорының орынбасары: - Мысалы, майлық шығару үшін қазіргі кезде біз макулатура шығарамыз."
Ол – қайта өңделетін зат.
"Макулатураны сол мемлекеттік ұйымдардан жинап, дүкен, мектептерден жинап, оны осында әкелеміз де, қайта өңдейміз."
"Сөйтіп,  майлық жасаймыз."
Орамал жасаймыз.
730-дан аса тауар түрін шығаратын компания басшылығы енді картон өндіретін зауыт салуды жоспарлап отыр.
Инвестиция көлемі – 7 млрд теңге.
Кәсіпорын іске қосылғанда 100 жаңа тұрақты жұмыс пайда болады.
"Сөйтіп, жылына 10 мың тонна картон шығармақ."
Мемлекет басшысы елде «Қарапайым заттар экономикасын» дамытуға және халық тұтынатын тауар түрін көбейтуге пәрмен берді.
"Анығында шикізаттан арылып, өнім өндіруді үдетпек керек."
Қажетті затпен өзімізді өзіміз қамтамасыз ететін деңгейге жету қажет.
Экономикадағы мақсат – осы.
Авторы: Қорған Қонысбайұлы.
Мемлекет басшысы Қасым-Жомарт Тоқаев Режеп Тайип Ердоғанды Түркияда өткен президент сайлауының екінші кезеңіндегі жарқын жеңісімен құттықтады.
Елдерімізді тарихи достық және ынтымақтастық байланыстар біріктіреді.
"Осы жан-жақты ынтымақтастық стратегиясы одан әрі дами береді, – деп жазылған Президенттің Twitter-дегі құттықтауында."
Қазақстанда Ковид-19 вирусы бойынша барлық шектеу күшін жойды.
«Ashyq» жобасы арқылы қарастырылған шектемелер де алынды.
Тиісті қаулыға еліміздің Бас санитар дәрігері қол қойды.
"Бұдан бұрын Дүниежүзілік денсаулық сақтау ұйымы пандемияның аяқталғанын ресми жариялап, әлемдегі эпидахуалдың тұрақталғанын растаған болатын."
"Дегенмен, Денсаулық сақтау министрлігі жұқпалы аурудың толық жойыла қоймағанын біледі және жоққа шығармайды."
"Бірақ бұл жолғы вирустың салдары жеңіл, дейді мамандар."
"Қазақстан мен Араб Әмірліктері сауда-экономика, инвестиция салаларында ынтымақтастықты одан әрі нығайтады, деп хабарлайды«Хабар 24»."
"Мемлекет басшысы осы елдің компанияларын ауыл шаруашылығы, энергетика, мұнай химиясы, тау-кен өндірісі, құрылыс, көлік-логистика, қаржы және туризмдегі жобаларға белсенді қатысуға шақырды."
"Президент Қасым-Жомарт Тоқаев Абу-Даби Әмірлігін билеуші әулеттің өкілі, шейх Сурур бен Мұхаммед Әл Нахаянмен кездесті."
Ақордада тараптар өзара байланысты нығайту жолдарын қарады.
"Қасым-Жомарт Тоқаев, Қазақстан Республикасының Президенті: - Биыл жыл басында Әмірліктерге жасаған сапарымды және ел басшылығымен өткізген кездесулерімді жылы сезіммен еске аламын."
Қол жеткізілген уағдаластықтар екі ел халықтарының игілігі үшін қызмет етіп жатқанын ерекше атам өтемін.
Араб Әмірліктері – біз үшін ислам әлеміндегі сенімді әрі басты стратегиялық серіктес.
Тәуелсіздіктің алғашқы жылдарынан бастап қолдау көрсетіп келе жатқан бауырлас ел.
Мұны қазақ халқы ешқашан ұмытпайды.
Әмірліктердің ел көркеюіне қосқан үлесін достық пен тығыз ынтымақтастықтың жарқын бейнесі деп қабылдаймыз.
"Мүмкіндікті пайдаланып, Араб Әмірліктерінің басшылығына алғысымды білдіремін және Президент шейх Мұхаммед бен Заид Әл Нахаянға ыстық ықыласқа толы сәлемімді жолдаймын."
"Шейх Сурур бен Мұхаммед Әл Нахаян, Абу-Даби Әмірлігін билеуші әулеттің өкілі - Сіздің қаңтар айында БАӘ-ге жасаған ресми сапарыңыз достас екі ел арасындағы ынтымақтастықты нығайту тұрғысынан табысты болды."
Еліңізбен арадағы қарым-қатынасымыздың тарихы тереңде.
Бүгінде халықаралық және аймақтық жағдайларға қарамастан көптеген салада ынтымақтастығымыз нығайып келеді.
Бірлескен инвестициялық жобаларымызды жүзеге асыруға барынша қолайлы жағдай жасағаныңыз үшін сізге және Қазақстан Үкіметіне ризашалығымызды білдіреміз.
Кездесу соңында Президент екі ел арасындағы  ынтымақтастықты нығайтуға елеулі үлес қосқаны үшін шейх Сурур бен Мұхаммед Әл Нахаянды бірінші дәрежелі «Достық» орденімен марапаттады.
Еуразиялық экономикалық одақтың дамуы қарапайым халықтың әл-ауқатынан көрініс табуы тиіс.
Бүгін Мәскеуде өткен Жоғарғы еуразиялық экономикалық кеңестің кезекті отырысында Мемлекет басшысы Қасым-Жомарт Тоқаев осылай деді.
Яғни ортақ жобалардың барлығы ұйымға мүше елдердің экономикасына оң әсер етуі керек.
Алқалы жиында тағы  қандай мәселелер талқыланды?
"Дамир Берікұлы, тілші: - Дәстүрге айналған Жоғарғы Еуразиялық экономикалық кеңес әдетте жылына 2 рет өтеді."
Негізінен көктемде және күзде.
Соңғы жиын былтыр желтоқсан айында Қырғызстан астанасы Бішкекте ұйымдастырылды.
Міне сол кеңесте Еуразиялық экономикалық одақ органдарына биыл төрағалық ету Ресейге тапсырылған болатын.
"Кешегі Еуразиялық экономикалық форум, бүгінгі кеңес барлығы соның аясында өтіп жатыр."
Маңызды жиын Мәскеудің Үлкен Кремль сарайында өтті.
"Мемлекет басшылары алдымен шағын құрамда кездессе, артынша кеңейтілген отырыста бас қосты."
"Кеңесте сөз алған Қасым-Жомарт Тоқаев қазір геосаяси қиындықтар бүкіл әлемнің экономикалық дамуына айтарлықтай кері әсер етіп отырғанын, десе де, Еуразия кеңістіктегінде бірігіп жұмыс істеудің арқасында одаққа мүше елдер экономикалық өсімін сақтап, өзара сауда көлемін арттырып отырғанын айтады."
"Мәселен, ұйым құрылғаннан бері Қазақстанның одаққа мүше өзге елдермен арадағы тауар айналымы 74 пайызға ұлғайып, оның ішінде экспорт 98 пайызға өскен."
"Қасым-Жомарт Тоқаев, Қазақстан Республикасының Президенті: - Одақты құрудағы маңызды мақсаттардың бірі – ол үшінші елдерден барынша тиімді тауарлар алу."
Сондықтан экономикалық мүдде үшін халықаралық ұйымдармен байланысты жалғастыра беру қажет.
"Еуразиялық экономикалық комиссияның алдында қазір Біріккен Араб әмірліктері, Индия, Египет, Индонезия және Израильмен еркін сауда аймағын құру жөніндегі келіссөздерді жеделдетіп аяқтау міндеті тұр."
"Сондай-ақ біз Шанхай ынтымақтастық ұйымы, АСЕАН, МЕРКОСУР секілді халықаралық ұйымдармен қарым-қатынасты күшейту керек."
Бұл ниетімізді олар да қолдайды деп ойлаймын.
"Ал әлемдегі геосаяси жағдайды ескере отырып, Қазақстан қазір еуразиялық өнеркәсіп кооперациясын дамытудың орталығына айналуға дайын."
"Яғни жеңіл автокөлік, локоматив, теміржол вагондары, ауылшаруашылығы техникалары мен химиялық заттар шығаратын, сондай-ақ кен орындарын игеру мақсатында бірлескен кәсіпорындар ашуға болады."
Президент мұндай ұсыныстарға ашық екенін жеткізді.
Ұйым үшін тағы бір маңызды сала - жаңа халықаралық көлік дәліздерін құру.
"Еуразиялық экономикалық одақ елдерінің әсіресе Еуропа мен Азияны, оңтүстік пен солтүстікті жалғай алатын әлеуеті бар."
"Осылай деген Қасым-Жомарт Тоқаев, ""Челябинск-Болашақ-Иран"" бағыты бойынша жылдамдығы жоғары жүк пойыздарын жіберуді ұсынды."
"Қасым-Жомарт Тоқаев, Қазақстан Республикасының Президенті: - Ол үшін Челябинскіде жүк жинақтайтын орталық аша отырып, «Солтүстік – Оңтүстік» көлік дәлізінің қолданыстағы инфрақұрылымын пайдалануға болады."
Біз өзіміздің Бейнеу – Маңғыстау темір жол желісіндегі және Бейнеу – Шалқар автомобиль жолындағы талапқа сай келмейтін учаскелерді қайта салуға әзірміз.
Тиісті жүк тасымалы ағынын қалыптастыру үшін күш жұмылдыру маңызды.
Сол себепті Қазақстан мұны сөзсіз іске асырады.
Бақты – Аягөз темір жолының құрылысын өзара тиімді ынтымақтастығымыздың нақты мысалы деуге болады.
"Оның іске қосылуы Қазақстанның да, Ресейдің де Қытай бағытына жөнелтетін жүк көлемін айтарлықтай арттыруға мүмкіндік береді."
"Мемлекет басшысы цифрландыру бойынша да тәжірибе алмасып, сол арқылы тауарлар мен азаматтардың қозғалысын айқын бақылауға болатынын атап өтті."
Туризм мен агроөнеркәсіп салаларын да бес елдің жеткен жетістіктері жетерлік.
"Алайда арада интеграция әлсіз, бірлескен жобалар аз."
Сөз соңында Президент Қасым-Жомарт Тоқаев келесі жылы Еуразиялық экономикалық одақтың құрылғанына 10 жыл толатынын және осы мерейтойлық шараны Қазақстанға өткізуге шақырды.
"Дамир Берікұлы, Айдос Меделбеков, Бахытбек Нұртаев"
Мемлекет басшысы Жоғары Еуразиялық экономикалық кеңестің Мәскеуде өткен кезекті отырысына қатысты.
"Шағын форматта өткен жиында Қасым-Жомарт Тоқаев пен Ресей Федерациясының Президенті - жоғары Еуразиялық экономикалық кеңестің төрағасы Владимир Путин, Армения Премьер-министрі Никол Пашинян, Беларусь Президенті Александр Лукашенко, Қырғызстан Президенті Садыр Жапаров пен Еуразия экономикалық комиссия алқасының төрағасы Михаил Мясникович те болды."
Жиын барысында мемлекеттердің басшылары Еуразиялық экономикалық одақтың қызметі мен даму перспективаларына қатысты өзекті мәселелер жөнінде пікір алмасты.
"Одан соң тараптар кеңейтілген құрамда бас қосып, өзара қатынасты одан әрі жетілдіруге мүмкіндік беретін бірқатар маңызды құжатқа қол қойды."
Мәскеуде Жоғарғы Еуразиялық экономикалық кеңес өтіп жатыр.
"Кеңейтілген құрамдағы отырысқа Қазақстан Президенті Қасым-Жомарт Тоқаевпен қатар Армения Премьер-министрі Никол Пашинян, Беларусь Президенті Александр Лукашенко, Қырғызстан Президенті Садыр Жапаров, сондай-ақ Әзербайжан Президенті Ильхам Әлиев қатысады."
"Ал Жоғарғы еуразиялық экономикалық кеңес жанындағы бақылаушы мемлекеттерден Өзбекстан Президенті Шавкат Мирзиёев, Куба Президенті Мигель Марио Диас-Канель Бермудес және шақырылған қонақ ретінде Тәжікстан Президенті Эмомали Рахмон бейнебайланыс арқылы қосылады."
Жалпы Сингапур әлемдегі ең кіші 20 елдің бірі.
Ал тұрғындары болса жаяу жылдам жүретін халық саналады.
Сол секілді дамуы да жедел.
Себебі Сингапур жемқорлықты жеңген мемлекет.
"Осыдан 50 жыл бұрын ауызсу мен құрылысқа қажетті құмды импорттаған ел бүгінде экономикасы қарыштап дамыған, салық деңгейі төмен мемлекеттердің біріне айналды."
Сондықтан Сингапурды «Азия жолбарысы» деп те атайды.
"Ендеше, мұндай елмен ынтымақтастықты нығайтудан ұтарымыз көп."
"Ләззат Нұрғалиқызы, экономист: - Сингапур несімен қызықтырады?"
"Сингапур ең әуелі өзінің жаңағы кәсіпкерлікті дамытудағы, кәсіпкерлікті тіркеудегі ең жеңіл мемлекет."
"Яғни сіз 1 доллар қаржыңыз бола тұра, жаңағы кәсіпкерліктің ішінде 1 адам тіркелсе де, сіз 10 минуттың ішінде кәсіпкерлігіңізді оңай ашып, жұмыс жасай аласыз."
Сингапурдың жер байлығы жоқ.
Сондықтан бәрін шеттен тасиды.
"Мәселен біз бұл елге мұнай өнімдерін, қара және түрлі-түсті метал экспорттаймыз."
Есесіне мемлекет электроника мен құрал-жабдық шығаруда көшбасшы.
Бүгінде біздің елде 140-тан астам сингапурлық компания мен бірлескен кәсіпорын жұмыс істейді.
Сауда-экономикалық және инвестициялық байланыс бекем.
"Мәселен, Сингапурдың Қазақстан экономикасына құйған инвестициясының жалпы көлемі 1,4 миллиард доллардан асты."
Былтыр өзара сауда-саттық көлемі 2 миллиард долларға жуықтады.
Қазақ президенті мұны өте жақсы нәтиже деді.
"Қасым-Жомарт Тоқаев, Қазақстан Республикасының Президенті: - Сингапур Президентінің Орталық Азия елдерінің арасында ең әуелі Қазақстанға келуі біз үшін зор мәртебе."
Сіздің Қазақстанға сапарыңыз – тарихи оқиға.
Бұл сапар біздің өзара тиімді ынтымақтастығымыздың жаңа кезеңіне жол ашатынына сенімдімін.
Қазақстан Сингапурмен арадағы қарым-қатынасты одан әрі нығайта түсуге ниетті.
"Халима Якоб, Сингапур Республикасының президенті: - Өте дұрыс айтасыз."
"Бұл – Сингапур Президентінің Қазақстанға, жалпы Орталық Азияға алғашқы сапары."
Сондықтан мұны – өте маңызды сапар деп білем.
Қазақстан  – біз  үшін Орталық Азия аймағындағы аса маңызды серіктес.
"Өйткені еліңізді, шын мәнінде, аймақтағы көшбасшы ретінде танимыз."
Бұл біз үшін өте маңызды.
"Президенттер экспортты ұлғайтып, біздің елде бірлескен кәсіпорындар ашу және қаржы институттары арасындағы ынтымақтастықты кеңейту жайын пысықтады."
Қазақ басшысы  сингапурлық бизнес өкілдеріне есігіміз әрдайым ашық деді.
Келіссөзден соң қаржы ұйымдарының өзара байланысы мен сауда-саттыққа қатысты 4 құжатқа қол қойылды.
"Индира Барықбаева, ҚР Сауда және интеграция министрлігі сауда келіссөздері басқармасының басшысы: - Аталмыш келісім бұл көрсетілетін қызметтер кіші секторларының 92 түрі бойынша өзара преференциялық қолжетімділікті белгілейді және ол инвестицияларды жүзеге асыру үшін неғұрлым қолайлы жағдайларды көздейді."
Біздің ойымызша бүгін қол қойылған келісім екі елдің сауда-экономикалық ынтымақтастығын одан әрі кеңейтуге ықпалын жасайды.
Одан кейін Сингапур нарығына отандық қызметтер экспортын ұлғайтуға мүмкіндік береді.
Халима Якоб елді басқарған 6 жылға жуық уақыт ішінде өзінің іскер екенін көрсете білген тұлға.
Қасым-Жомарт Тоқаев әріптесінің күрделі кезеңде Сингапурды басқарудағы қызметіне жоғары баға берді.
Сөйтіп  әріптесін бірінші дәрежелі «Достық» орденімен марапаттады.
Қорған Қонысбайұлы @korgantore - Қазақстан мен Сингапурдың дипломатиялық қатынас орнатқанына биыл 30 жыл.
Президенттер байланысты оң бағалады.
Жақында Қазақстан-Сингапур іскерлік кеңесі құрылған еді.
Енді екі ел арасында тікелей әуе рейсін ашу көзделіп отыр.
Мақсат - Қазақстан-Сингапур ынтымақтастығын ырысты ете түсу.
"Қорған Қонысбайұлы, Мейрам Жүнісов, Алмас Омарғалиев"
Қазақстан мен Сингапур арасындағы сауда-экономикалық және инвестициялық ынтымақтастық арта түспек.
Бүгін Президент Қасым-Жомарт Тоқаев Қазақстанға мемлекеттік сапармен келген Сингапур Президенті Халима Якобпен келіссөздер жүргізді.
"Тараптар екі ел арасындағы саяси диалогты нығайту, сауда-экономикалық ынтымақтастықты тереңдету және мәдени-гуманитарлық байланыстарды кеңейту мәселелеріне баса мән бере отырып, қос ел қатынасының қазіргі жай-күйі мен перспективасын жан-жақты талқылады."
"Қасым-Жомарт Тоқаев Халима Якобқа ілтипат білдіре отырып, осындай күрделі кезеңде оның Сингапурды басқару ісіндегі көшбасшылық қызметіне жоғары баға берді."
"Айта кету керек, биыл наурыз айында екі мемлекеттің бір-бірімен дипломатиялық қатынас орнатқанына 30 жыл толды."
"Президент осы кезеңде елдеріміз арасында, өзара сенімді саяси диалог пен белсенді парламентаралық байланыстар қалып-тасқанын атап өтті."
Сондай-ақ Мемлекет басшысы елімізде 140-тан астам сингапурлық компания мен бірлескен кәсіпорын жұмыс істеп жатқанын атап өтті.
"Президент Қасым-Жомарт Тоқаев Қазақстанға мемлекеттік сапармен келген Сингапур Президенті Халима Якобпен келіссөздер жүргізді, деп хабарлайды Ақорданың баспасөз қызметі."
Келіссөздер алдында «Ақорда» резиденциясында салтанатты қарсы алу рәсімі өтті.
Құрмет қарауылының бастығы мемлекеттер басшыларына рапорт берді.
"Екі елдің мемлекеттік әнұрандары шырқалып, бірге суретке түскеннен кейін  президенттер кеңейтілген форматта кездесу өткізу үшін залға қарай өтті."
"Тараптар Қазақстан мен Сингапур  арасындағы саяси диалогты нығайту, сауда-экономикалық ынтымақтастықты тереңдету және мәдени-гуманитарлық байланыстарды кеңейту мәселелеріне баса мән бере отырып, екі ел қатынастарының қазіргі жай-күйі мен перспективасын жан-жақты талқылады."
"Қасым-Жомарт Тоқаев Халима Якобқа ілтипат білдіре отырып, осындай күрделі кезеңде оның Сингапурды басқару ісіндегі көшбасшылық қызметіне жоғары баға берді."
– Сингапур Президентінің Орталық Азия елдерінің арасында ең әуелі Қазақстанға келуі – біз үшін зор мәртебе.
Сіздің Қазақстанға сапарыңыз – тарихи оқиға.
Бұл сапар біздің өзара тиімді ынтымақтастығымыздың жаңа кезеңіне жол ашатынына сенімдімін.
"Қазақстан Сингапурмен арадағы қарым-қатынасты одан әрі нығайта түсуге ниетті, – деді Мемлекет басшысы."
Биыл наурыз айында екі мемлекеттің бір-бірімен дипломатиялық қатынас орнатқанына 30 жыл толды.
Президент осы кезеңде елдеріміз арасында өзара сенімді саяси диалог пен белсенді парламентаралық байланыстар қалыптасқанын атап өтті.
Қазақстан мен Сингапур қатынастарында сауда-экономикалық және инвестициялық ынтымақтастық ерекше орын алады.
Мемлекет басшысы бүгінде елімізде 140-тан астам сингапурлық компания мен бірлескен кәсіпорын жұмыс істеп жатқанына назар аударды.
"– Сингапурдың Қазақстан экономикасына құйған инвестициясының жалпы көлемі 1,4 миллиард доллардан асты."
"Экономикалық қиындықтар мен пандемияға қарамастан, былтыр өзара сауда-саттық көлемі 2 миллиард долларға жуықтады."
"Бұл өте жақсы нәтиже деп санаймын, – деді Қасым-Жомарт Тоқаев."
Мемлекет басшысы екіжақты ынтымақтастықтың берік негізі қаланғанына тоқталды.
Бұл орайда жақында құрылған Қазақстан-Сингапур іскерлік кеңесі маңызды рөл атқарады.
– Сингапурға турист ретінде баратын азаматтарымызға қолдау көрсетеміз.
"Әрине, Сіздің елден келетін туристер мен бизнесмендерге біздің есігіміз әрдайым ашық."
"Сондықтан Қазақстан Сіздің елмен тығыз қарым-қатынас жасауға  дайын екенін тағы да айтқым келеді, – деді Қасым-Жомарт Тоқаев."
"Өз кезегінде Халима Якоб мемлекеттік сапармен келуге шақырғаны, сондай-ақ өзіне және сингапурлық делегацияға қонақжайлық көрсеткені үшін Қасым-Жомарт Тоқаевқа алғыс айтты."
Сингапур Президенті екі ел арасындағы саяси диалог пен өзара тиімді серіктестіктің деңгейін жоғары бағалады.
– Өте дұрыс айтасыз.
"Бұл – Сингапур Президентінің Қазақстанға, жалпы Орталық Азияға алғашқы сапары."
Сондықтан бұл – өте маңызды сапар.
Қазақстан  – біз  үшін Орталық Азия аймағындағы аса маңызды серіктес.
"Өйткені еліңізді, шын мәнінде, аймақтағы көшбасшы ретінде танимыз."
Бұл біз үшін өте маңызды әрі көп жылдан бері жақсы қарым-қатынас жасап келеміз.
"Бізді тығыз  қарым-қатынасымыз ғана емес, ашықтық және тәртіп секілді қағидаттарға беріктігіміз де байланыстырады."
"Бұл – Қазақстан үшін де, біз үшін де маңызды,  – деді  Сингапур Президенті."
Сонымен қатар Назарбаев Университетінің Жоғары мемлекеттік саясат мектебі мен Ли Куан Ю атындағы мемлекеттік саясат мектебі арасында стратегиялық серіктестікті одан әрі нығайту маңызды екені айтылды.
"Мемлекеттер басшылары экспорт мүмкіндіктерін кеңейту, еліміздің аумағында бірлескен кәсіпорындар ашу мәселелері туралы пікір алмасты."
"Атап айтқанда, Алматы маңындағы «G4City» агломерациясының құрылысына қатысты бірлескен инвестициялық жобаның жүзеге асырылу барысы, қаржы институттары арасындағы ынтымақтастықты кеңейту мәселелері талқыланды."
"Сонымен қатар президенттер Транскаспий халықаралық көлік дәлізі мен «Бір жол – бір белдеу»  бастамасын бір-бірімен сабақтастыру,  сондай-ақ елдеріміз арасында тікелей әуе қатынасын ашу жөнінде өзара тиімді ынтымақтастық перспективаларын қарастырды."
"Бұдан бөлек, әңгімелесу барысында халықаралық күн тәртібіндегі бірқатар өзекті мәселе, соның ішінде Қазақстан мен Сингапурдың көпжақты құрылымдар аясындағы қатынастары  талқыланды."
одан кейін мемлекеттер басшыларының қатысуымен екі елдің ресми делегация мүшелері мынадай құжаттарға қол қойды:
Орталық Азияны геосаяси текетірес алаңына айналдыруға қарсымыз.
Қытай аймақтағы қауіпсіздік пен тұрақтылықты қамтамасыз ету ісінде маңызды роль атқарады.
Мұны Қасым-Жомарт Тоқаев айтты.
"Мемлекет басшысы Сианьда бірінші ""Орталық Азия – Қытай"" саммитіне қатысты."
Алқалы жиында Си Цзиньпин де аймақтағы елдердің егемендігіне байланысты пікір білдірді.
Қытай Төрағасы қауіпсіздікке қатысты нақты не айтты?
Қорған Қонысбайұлы @KORGANTORE - Осы күні әлем назары Қытайда.
"""Орталық Азия-Қытай"" саммиті өтіп жатыр."
Сарапшылар бұл жиын Бейжіңнің аймақтағы бес елмен қарым-қатынасының алдағы бағытын айқындайды дейді.
Саяси аренада бас қосқан басшылардың қай-қайсысының да айтар ойы маңызды.
Алты елден жиналған ақпарат құралдарының әр сөзді бағып отырғаны содан.
Орталық Азия елдерінің әлеуетін Қытайдың орасан зор экономикалық қуатымен ұштастыру керек.
Мұны саммитте қазақ басшысы айтты.
Қазірдің өзінде арадағы сауда-саттық қарқынды.
Былтыр Қытай мен бес елдің тауар айналымы 70 миллиард долларға жетті.
Оның 45 пайызы Қазақстанға тиесілі.
Бұл бағыттағы ынтымақтастық нығая береді.
"Қазақстан мен Қытай шекарада порт салады Қазақстан мен Қытай бірлесе отырып, шекарада екінші құрғақ порттың құрылысын бастайды."
"Қасым-Жомарт Тоқаев, Қазақстан Республикасының Президенті: Тауар түрін көбейту арқылы сауда көлемін ұлғайту керек."
"Мысалы, Қазақстан Қытайға 135 шикізаттық емес тауардың экспортын арттыра алады."
"""Қорғаста""азық-түлік хабы құрылуы мүмкін Осы ретте Мемлекет басшысы ""Қорғас"" халықаралық сауда орталығында бірлескен азық-түлік хабын құруды ұсынды."
Ал Сианның құрғақ портында Қазақстанның логистика орталығы салынады.
Құрылысы кеше басталды.
"Сөйтіп, бұл жерде өзіміздің қойма пайда болады."
Осы орайда Мемлекет басшысы өңірдегі өзге төрт елге тауарларын Сианьдағы біздің қоймаға орналастыруды ұсынды.
Бұл Қытай мен Орталық Азия арасында жүк тасымалдау уақытын айтарлықтай қысқартады.
Саммитте көлік дәліздерін кеңейту де айтылды.
Бұл орайда Транскаспий бағытының әлеуеті зор.
"Көлік дәліздері дамытылады Қасым-Жомарт Тоқаев, Қазақстан Республикасының Президенті: - Қытай-Орталық Азия-Еуропа бағытының негізгі учаскелерінің бірі Транскаспий халықаралық көлік жолы екені мәлім."
Қазір бұл артерия стратегиялық маңызға ие болды.
Біз цифрлық шешімдерді енгізу және инфрақұрылымды жаңғырту арқылы оның қуатын арттыруды көздеп отырмыз.
"Сондықтан қытайлық серіктестерді Каспий теңізі порттарының мүмкіндігін кеңейту, олардың қызметін цифрландыру, сондай-ақ көлік кемелерінің бірлескен өндірісі бойынша өзара тиімді ынтымақтастыққа шақырамыз."
Қытай Орталық Азияға 26 млрд юань бөледі Төраға Си де мұндай ынтымақтастықты қолдайды.
Жиында Қытай басшысы қай салаларға басымдық беретінін айтты.
"Си Цзиньпин, Қытай Халық Республикасының Төрағасы: - Көлік-логистикалық коммуникацияны жетілдіру, энергетика саласындағы ынтымақтастықты кеңейту, жасыл инновацияларды енгізу."
Біздің көздеп отырғанымыз осы.
Орталық Азияда бірлескен жоғары технологиялық кәсіпорындар мен инновациялық технопарктер құру маңызды.
Жалпы Қытай Орталық Азия елдерінің дамуына 26 миллиард юань бөледі.
"""Орталық Азия – Қытай"" саммиті Қытай мен Орталық Азия бағзыдан тығыз байланыста."
Сан ғасыр бұрын осы Сианьнан бастау алған ұлы жібек жолы аймақтағы елдер арқылы Еуропаға өткен.
Ортада қалыптасқан сол жолдардың игілігін Қытай әлі де көргісі келеді.
"Мэлс Төрегелді, ҚР СІМ Консулдық қызмет департаментінің басқарма басшысы: - Негізінде Қытайдың Орталық Азияға бұрып отырған көзқарасы бұл неге дейік."
"Өйткені мысалы, Қытайдың батыс жағалары басып кеткен тауарлармен."
Бірнеше күн контейнерлер күтіп тұрады Америкаға кету үшін.
Олар Америкаға және Еуропа болсын экспорттай береді ғой.
Ал бұлар енді құрғақ жермен инфрақұрылым іздеп жатыр.
Өз тауарларын Еуропаға 14 күнде жеткізуге болады жермен.
Ал мынамен 45 күн жүреді кемелер мысалы.
"Қазақстанда Қытай көлік кластерін құрады Тауар мен жол ғана емес, елдерді өнеркәсіп те біріктіруі керек."
Мемлекет басшысы Орталық Азия мен Қытайдың өнеркәсіп саласындағы ынтымақтастығын дамыту жоспарын әзірлеуді ұсынды.
Сосын қытайлық компанияларды Қазақстанда көлік кластерін құруға шақырды.
Яғни көрші елдің брендке айналған темір тұлпарлары толықтай өзімізде жасалуы мүмкін.
Ал біздің үкімет мұндай ынтымақтастыққа барынша қолайлы жағдай жасайды.
"""Қазақстан – Қытай"" мұнай құбыры кеңейтіледі Біздің тарап мұнай экспортын көбейтуге мүдделі."
Осы мақсатта «Қазақстан – Қытай» мұнай құбыры кеңейтіледі.
Әйтпесе қазір бұл елге экспортталатын қара алтынның көлемі аз.
Ал төңіректегі қақтығыс мұнай жолдарын өзгертуді талап етеді.
Бұл ең алдымен бізге керек.
Қытай болса аймақтағы елдердің энергетикасына қызығады.
"Сарапшы: Қытайды қызықтыратыны – энергетика Мақсат Жақау, саясаттанушы: - ОА аймағы бұл Қытай үшін бұл энергетикалық ресустық аймақ болып о бастан көрініс тапқан, 1990 жылдардан бері."
"Сол себепті олар, отын энергетикасына, мұнайға көп жағдайда көңіл аударып отыр."
Қытайдың өзінен шығатын мысалы отын энергетикалық көмір сияқты шикізат қорлары тек Қытайдың 9 пайызын ғана қамтамасыз етіп отыр.
Ол деген шын мәнінде сырттан энергетика көздерін тартуға Қытай мүдделілік танытады.
"Сондықтан біз де ұлттық мүддедегі шикізат қорларын сақтай білуіміз керек, дұрыс бағамен сата білуіміз керек."
"Қытай Орталық Азияның тыныштығын қалайды Қытай басшысы Орталық Азияның энергетикалық, экономикалық һәм географиялық әлеуетін жоғары бағайды."
Сондықтан Төраға Си Цзиньпин аймақтың тыныштығына мүдделі.
"Си Цзиньпин, Қытай Халық Республикасының Төрағасы: - Әлемге тұрақты Орталық Азия керек."
"Аймақтағы елдердің егемендігі қауіпсіз болып, тәуелсіздігі мен аумақтық тұтастығы қорғалуы тиіс."
Өңірдегі бестіктің бейбітшілікке ұмтылуын әлем қолдауы керек.
"Қытай мен Орталық Азия бірігіп, бір-біріне барлық жағынан көмектесуі қажет деп санаймын."
Қ. Тоқаев: өңірді текетірес алаңына айналдыруға қарсымыз Қасым-Жомарт Тоқаев та қауіпсіздікке арнайы тоқталды.
«Аймақты текетірес алаңына айналдыруға жол берілмейді» деді.
Өңірдің қалайтыны – тыныштық.
"Қасым-Жомарт Тоқаев, Қазақстан Республикасының Президенті: - Аймақты геосаяси текетірес алаңына айналдыруға қарсымыз."
Қытай аймақтағы қауіпсіздік пен тұрақтылықты қамтамасыз ету ісінде маңызды рөл атқарады.
Барлық елдің аумақтық тұтастығын және егемендігін сақтауға қатысты Бейжіңнің ұстанымы еш өзгерген емес.
Сондай-ақ өзге мемлекеттердің ішкі ісіне араласпау қағидатынан айнымай келеді.
Қытайдың осы берік ұстанымы ерекше құрметке лайық.
Келесі саммит Қазақстанда өтеді Қорған Қонысбайұлы @KORGANTORE - Қытай көршіміз.
Алып мемлекет.
Қалай болғанда да бұл елмен қарым-қатынас керек.
"Бізге қажеті геосаясатта тепе-теңдікті сақтап, тұрақту даму."
Осымен алқалы жиын тәмам.
Келесі саммит 2025 жылы Қазақстанда өтеді.
Қорған Қонысбайұлы
"Қасым-Жомарт Тоқаев Сиань қаласындағы Бас консулдықты салтанатты түрде ашты, деп хабарлайды«Хабар 24»."
Қазақстан – Қытайдың Шэньси провинциясында өзінің дипломатиялық өкілдігін ашқан Орталық Азиядағы жалғыз мемлекет.
Президент өз сөзінде Сианьның «Бір белдеу – бір жол» экономикалық белдеуінің маңызды бекеті екеніне тоқталды.
Шэньси өлкесі және Сиань қаласы Қазақстанмен тығыз байланыс орнатқан.
Осы ретте Солтүстік Қазақстан облысы және Шымкент қаласымен бауырластық қатынас туралы келісімдерге де қол қойылғанын атап өтті.
"«Бас консулдық осы ынтымақтастықты одан әрі дамытуға үлес қосады деп сенемін», - деді Қасым-Жомарт Тоқаев."
"Айта кетейік, Мемлекет басшысы Сианьда Бас консулдық ашу туралы тиісті жарлыққа былтырғы жылдың қараша айында қол қойған болатын."
"Президент Қасым-Жомарт Тоқаев «Орталық Азия – Қытай» саммитінде сөз сөйледі, деп хабарлайды«Хабар 24»."
«Бүгінгі саммит көне Сиань қаласында өтуде.
Мұның зор символдық мәні бар.
Өйткені Ұлы Жібек жолы осы жерден бастау алған.
"Біздің елдеріміздің өткен тарихы, бүгіні және болашағы осы жол арқылы тығыз байланысып жатыр."
Қытай – әлемдегі аса ірі инвестор және жаһандық экономиканың көшін бастап тұрған мемлекеттердің бірі.
Сондықтан Қытаймен жан-жақты ынтымақтастықты нығайту Қазақстанның орнықты дамуына мүмкіндік береді.
Орталық Азия елдерінің әлеуетін Қытайдың орасан зор экономикалық қуатымен ұштастыру аса маңызды.
Бұл қадам көп қырлы серіктeстігімізге тың серпін берері сөзсіз.
"Біздің еліміз осы мақсатқа жету үшін бар күш-жігерін жұмсауға дайын», - деді Мемлекет басшысы."
Қасым-Жомарт Тоқаев ортақ мүддеге сай келетін ынтымақтастық туралы да атап өтті.
«Тауар айналымын арттыруымыз керек.
Орталық Азия елдерінің экономикалық қарым-қатынасы жаңа деңгейге көтерілді.
Былтыр Қазақстанның осы аймақтағы мемлекеттермен алыс-берісі 19%-ке өсті.
"Яғни, 8 млрд доллар болды."
Алдағы уақытта бұл көрсеткішті 15 млрд-қа дейін жеткізуді көздеп отырмыз.
Аймақтың Қытаймен сауда-саттығы да қарқынды дамып келеді.
Былтыр бұл көрсеткіш 70 млрд долларға жетті.
Оның 45%-і Қазақстанға тиесілі.
"Қытай мен Орталық Азия арасындағы тауар айналымын 2030 жылға қарай 100 млрд долларға жеткізуге барлық мүмкіндік бар», - деді Қасым-Жомарт Тоқаев."
Президенттің Қытай Халық Республикасына мемлекеттік сапары аясында құны 22 миллиард доллар болатын 47 құжатқа қол қойылды.
Бұл туралы қазақ-қытай инвестициялық дөңгелек үстелі барысында белгілі болды.
Мемлекет басшысының Қытайға сапары жалғасуда.
Президент Қасым Жомарт Тоқаевтың Қытай Халық Республикасына мемлекеттік сапары жалғасып жатыр.
Бүгін Сиань қаласында мемлекет басшысының қатысуымен қазақ-қытай инвестициялық дөңгелек үстелі өтеді.
"Жиында ірі компанияларға Қазақстандағы инвестициялық мүмкіндіктер таныстырылады, деп хабарлайды Ақорданың баспасөз қызметі."
"Қытай Халық Республикасына мемлекеттік сапармен келген Президент Қасым-Жомарт Тоқаев ҚХР Төрағасы Си Цзиньпинмен келіссөз жүргізді, деп хабарлайды Ақорданың баспасөз қызметі."
Мемлекет басшысы Қасым-Жомарт Тоқаевты Құрмет қарауылы салтанатпен сап түзеп қарсы алды.
"Содан кейін екі ел басшылары бір-біріне ілтипат білдіріп, келіссөз залына қарай өтті."
"Қасым-Жомарт Тоқаев, ең алдымен, мемлекеттік сапармен келуге шақырып, құрметпен қарсы алғаны үшін  ҚХР Төрағасы Си Цзиньпинге шынайы ризашылығын білдірді."
Сондай-ақ оны Қытай Халық Республикасының Төрағасы лауазымына қайта сайлануымен құттықтады.
– Қазақстан үшін Қытай Халық Республикасының орны – ерекше.
Біздің ынтымақтастығымыз мызғымас достыққа және өзара қолдауға негізделген.
Екіжақты қарым-қатынасты жандандыру жолындағы мақсатымыз – ортақ.
"Аймақтық және халықаралық қауіпсіздікті, өзара ықпалдастықты нығайтуды көздейтін мұратымыз да – бір."
"Біз үшін Қытаймен мәңгілік әрі жан-жақты стратегиялық әріптестікті одан әрі дамыту өте маңызды, – деді Мемлекет басшысы."
Мемлекет басшысы Қасым-Жомарт Тоқаев ҚХР Төрағасы Си Цзиньпиннің өзара қарым-қатынасты дамытуға қосқан өлшеусіз үлесін жоғары бағалайтынын жеткізді.
"Сондай-ақ екі елдің ынтымақтастығын жаңа белеске көтеру үшін бар күш-жігерін жұмылдыруға дайын екенін атап өтіп,  бүгінгі келіссөздер екіжақты ықпалдастыққа тың серпін беретініне сенім білдірді."
"Өз кезегінде ҚХР Төрағасы Си Цзиньпин Қасым-Жомарт Тоқаевқа қонақжайлық ілтипат білдіріп,  70 жас мерейтойымен құттықтады."
– Осындай айтулы күні Сіз Қытайға мемлекеттік сапармен келіп отырсыз.
Бұл біздің екіжақты ынтымақтастығымыздың жоғары деңгейде екенін көрсетеді және Қытаймен тығыз байланыстарыңызды тағы да растайды.
Қытай мен Қазақстан қытай-қазақ қатынастарының жаңа «алтын 30 жылдығына» қадам басты.
"Біздің елдеріміз достық, өзара қолдау дәстүрін дамытып, тиімді ынтымақтастықты тереңдетуі қажет, – деді ҚХР Төрағасы."
"Кездесу барысында тараптар екі елдің сауда-экономика, мұнай-газ,  мұнай химиясы, энергетика, білім және ғылым, қаржы салаларындағы жан-жақты ынтымақтастығын дамыту, көлік-транзит әлеуетін арттыру мәселелерін талқылады."
Сондай-ақ олар халықаралық және өңірлік күн тәртібіндегі мәселелер жөнінде пікір алмасты.
Келіссөздерден кейін Қасым-Жомарт Тоқаев пен Си Цзиньпин Бірлескен мәлімдемеге қол қойды.
Сондай-ақ екі ел делегациясы мүшелерінің  бірқатар маңызды құжатқа қол қою рәсімі өтті.
Қазақстан Республикасының Президенті Қасым-Жомарт Тоқаевтың Қытай Халық Республикасына мемлекеттік сапары аясында мынадай құжаттарға қол қойылды: 1.
Қазақстан Республикасы және Қытай Халық Республикасы басшыларының Бірлескен мәлімдемесі; 2.
Қазақстан Республикасының Үкіметі мен Қытай Халық Республикасының Үкіметі арасындағы Транскаспий халықаралық көлік бағытын дамыту жөніндегі меморандум; 3.
Қазақстан Республикасының Үкіметі мен Қытай Халық Республикасының Үкіметі арасындағы техникалық-экономикалық ынтымақтастық туралы меморандум; 4.
Қазақстан Республикасының Үкіметі мен Қытай Халық Республикасының Үкіметі арасындағы индустрияландыру және инвестициялық ынтымақтастық жоспары; 5.
Қазақстан Республикасының Үкіметі мен Қытай Халық Республикасының Үкіметі арасындағы визалық талаптардан өзара босату туралы келісім; 6.
Қазақстан Республикасының Үкіметі мен  Қытай Халық Республикасының Үкіметі арасындағы халықаралық автомобиль тасымалдары туралы келісім; 7.
"Қазақстан Республикасының Ауыл шаруашылығы министрлігі мен Қытай Халық Республикасының Бас кеден басқармасы арасындағы ҚР-дан ҚХР-ға күнбағыс, мақсары, соя және зығыр тұқымының шротын (күнжара) экспорттауға қойылатын санитариялық және фитосанитариялық талаптар жөніндегі хаттама; 8."
Қазақстан Республикасының Ауыл шаруашылығы министрлігі мен Қытай Халық Республикасының Бас кеден басқармасы арасындағы ҚР-дан ҚХР-ға экспортталатын бұршақ пен жасымық партияларына қойылатын инспекциялық және карантиндік талаптар жөніндегі хаттама; 9.
Қазақстан Республикасының Ауыл шаруашылығы министрлігі мен Қытай Халық Республикасының Бас кеден басқармасы арасындағы ҚР-дан ҚХР-ға су өнімдерін экспорттау жөніндегі хаттама; 10.
Қазақстан Республикасының Индустрия және инфрақұрылымдық даму министрлігі мен Қытай Халық Республикасының Даму және реформалар жөніндегі мемлекеттік комитеті арасындағы Қазақстан мен Қытай арасындағы үшінші трансшекаралық теміржолды бірлесіп іске асыруды алдын ала қарау туралы өзара түсіністік туралы меморандум; 11.
Қазақстан Республикасының Мәдениет және спорт министрлігі мен Қытай Халық Республикасының Мәдениет және туризм министрлігі арасындағы мәдени орталықтар құру жөніндегі ниеті туралы меморандум; 12.
Қазақстан Республикасының Сауда және интеграция министрлігі мен Қытай Халық Республикасының Коммерция министрлігі арасындағы сауда-экономикалық зерттеулер саласындағы өзара түсіністік туралы меморандум; 13.
Қазақстан стандарттау және метрология институты мен Қытай Халық Республикасының Стандарттау басқармасы арасындағы өзара түсіністік туралы меморандум.
14.
ҚР Шығыс Қазақстан облысының әкімдігі мен ҚХР Тяньцзинь қаласының Халық Үкіметі арасында Қазақстанда «Лу Бань шеберханасын» құру туралы келісім; 15.
ҚР Шымкент қаласы мен ҚХР Сиань қаласы арасында бауырластық байланыстар орнату туралы келісім; 16.
ҚР Солтүстік Қазақстан облысы мен ҚХР Шэньси провинциясы арасында бауырластық байланыстар/қатынастар орнату туралы келісім; 17.
Әл-Фараби атындағы Қазақ ұлттық унивеситеті мен Сиань Солтүстік-Батыс политехникалық университеті арасындағы ҚазҰУ жанынан ССБПУ филиалын ашу туралы келісім; 18.
Қазақстан Республикасы Энергетика министрлігі мен Қытай Халық Республикасы Энергетика істері жөніндегі мемлекеттік басқару арасындағы энергетика саласындағы ынтымақтастық туралы меморандум; 19.
Қазақстан Республикасы Энергетика министрлігі мен «Қытай ұлттық мұнай-газ корпорациясы» арасындағы қазақ-қытай стратегиялық энергетикалық ынтымақтастығын кеңейту туралы негіздемелік келісім; 20.
Қазақстан Республикасы Техникалық реттеу және метрология комитеті мен ҚХР Стандарттау басқармасы арасындағы меморандум; 21.
«Хабар» Агенттігі» АҚ мен Қытай Медиа корпорациясы (CMG) арасындағы ынтымақтастық туралы меморандум; 22.
Әл-Фараби атындағы Қазақ ұлттық университеті мен Қытай мұнай университеті арасындағы ынтымақтастық орнату туралы келісім; 23.
С.Сейфуллин атындағы Қазақ агротехникалық университеті мен Қытай Солтүстік-Батыс ауыл және орман шаруашылықтары университеті  арасындағы ынтымақтастық туралы келісім.
Мемлекет басшысы Қасым-Жомарт Тоқаев бокстан Ташкент қаласында өткен әлем чемпионатының жеңімпаздары мен жүлдегерін және де ұлттық құраманың өзге де мүшелері мен бапкерлерін қабылдады.
"Президент спортшыларды жаһандық жарыстағы жарқын жеңісімен шын жүректен құттықтап, күллі еліміз үшін айтулы оқиға екенін атап өтті."
Сондай-ақ Қасым-Жомарт Тоқаев өткен жексенбі қазақ боксының асығы алшысынан түскен күн болғанын тілге тиек етті.
Мұхиттың ар жағында Жәнібек Әлімханұлы чемпиондық атағын абыроймен қорғады.
Оның жеңісті жолы Ташкентте жалғасты.
"Осының бәрі барша қазақтың мерейін тасытты, деді Президент."
"Әлемдік жарыста төрт алтын, бір күміс медаль алу – зор жетістік."
"Қазақ жігіттері әлем чемпионы атанып, еліміздің мерейін өсірді."
Мемлекет басшысы финалдағы жекпе-жектерді түгел көргендігін де айтты.
Жалпы Президент қазақ спортының жаңа белеске көтеріліп келе жатқанына назар аударды.
"Мәселен, шахматшы Бибісара Асаубаева блицтен әлем чемпионы атанды."
Теннисші Елена Рыбакина беделді турнирлерде қатарынан бірнеше рет топ жарды.
"Балуандарымыз, оның ішінде қыздарымыз да бар, Азия чемпионатында 7 алтын медаль алды."
Нұрғиса Әділетұлы ауыр атлетикадан Азия чемпионы болды.
"Футболшыларымыз, хоккейшілеріміз жақсы нәтиже көрсетіп жүр."
Осыны ерекше атап өткен мемлекет басшысы бапкерлер мен басқа да спорт мамандарының зор еңбегіне шынайы ризашылығын білдірді.
"Кездесу соңында Қасым-Жомарт Тоқаев жас өрендерге сәттілік тілеп, Қазақстан бокс федерациясының басшылығына, спортшылар мен бапкерлерге Президенттің Алғыс хаттары мен Құрмет грамоталарын табыс етті."
Ал бокстан Қазақстан ұлттық құрамасының бас бапкері Мырзағали Айтжанов Президентке бокс қолғабын сыйлады.
Мемлекет басшысы Қасым-Жомарт Тоқаев Орталық сайлау комиссиясының төрағасы Нұрлан Әбдіровті қабылдады.
Кездесуде Президентке Мәжіліс пен Мәслихат сайлауын өткізудегі комиссия жұмысының қорытындысы жайлы айтылды.
Сондай-ақ Нұрлан Әбдіров саяси науқан жүйесін жетілдіру және сайлау органдарының кәсібилігін арттыру бойынша атқарылып жатқан жұмыстның нәтижелері туралы баяндады.
"Ақордада Мемлекет басшысы Қасым-Жомарт Тоқаевтың төрағалығымен кеңес өтіп, онда өткен жылғы ақша-кредит саясатының жүзеге асырылу нәтижелері, қаржы тұрақтылығын қамтамасыз ету, сондай-ақ Ұлттық банктің алтын-валюта қоры мен Ұлттық қор активтерінің жай-күйі айтылды."
"Мемлекет басшысының айтуынша, инфляция, макроэкономикалық және энергетикалық тұрақсыздық әлі де экономиканың негізгі түйткілдері ретінде сақталып отыр."
"Әлемдік ұйымдар Халықаралық валюта қорының бағалауы бойынша жаһандық өсім 2021 жылғы 6,2-ден 3,4%-ке дейін айтарлықтай бәсеңдейтінін және баға қысымы күшейетінін болжап отыр."
Президент мұның бәрі еліміздің экономикалық дамуына әсер ететінін тілге тиек етті.
Сондай-ақ Үкімет пен Ұлттық банкке және басқа да мемлекеттік органдарға барынша үйлесімді әрі тиімді жұмыс жүргізу қажеттігін тапсырды.
Мемлекет басшысы қазақстандықтарды Жеңіс күнімен құттықтады.
Бұл еліміздің тарихында айрықша орыны бар мереке.
"Сондай-ақ бейбітшілік пен бостандық үшін күрескен аға буынның жанқиярлығын, қажымас қайраты мен ерік-жігерін әйгілейтін мейрам."
Сұрапыл соғыс жылдарында отандастарымыз қайсарлық пен қаһармандықтың теңдессіз үлгісін танытты.
Майданға аттанған жауынгерлеріміздің тең жартысы ұрпақтың болашағы үшін жанын пида етті.
Жеңіске тыл еңбеккерлері де өлшеусіз үлес қосты.
Біз бүгінгі бейбіт өміріміз үшін жеңімпаз аға буынға қарыздармыз.
Олардың өшпес ерлігі кейінгі ұрпаққа үлгі-өнеге.
"Майдангерлеріміз жан аямай қорғаған азаттық, әділдік, теңдік құндылықтары Әділетті Қазақстан үшін де мызғымас темірқазық болып қала береді, деді Президент."
– Біз бүгінгі бейбіт өміріміз үшін жеңімпаз аға буынға қарыздармыз.
Олардың өшпес ерлігі кейінгі ұрпаққа үлгі-өнеге.
"Майдангерлеріміз жан аямай қорғаған азаттық, әділдік, теңдік құндылықтары Әділетті Қазақстан үшін де мызғымас темірқазық болып қала береді."
"Қасым-Жомарт Тоқаев, Қазақстан Республикасының Президенті"
Бүгін Жеңіс күні.
Адамзат тарихындағы ең сұрапыл соғыстың аяқталғанына 78 жыл.
"1941 жылдың маусымында басталып, үздіксіз 5 жылға созылған майданға 1 млн 200 мың қазақстандық аттанды."
600 мың жауынгер соғыстан қайтып оралмады.
Жалпы қанды қырғында бұрынғы Кеңес Одағының 27 миллионға жуық тұрғыны қаза болды.
"500-ден астам қазақстандық жауынгерге ""Батыр"" атағы берілді."
Халқымыздың қаһарман перзенттері қан майданда ерліктің ғажайып үлгісін көрсетті.
"Бауыржан Момышұлы, Талғат Бигелдинов, Рақымжан Қошқарбаев, Әлия Молдағұлова, Мәншүк Мәметова сынды даңқты бабаларымыздың ерлігі ел есінде."
Майдан үшін еңбек еткен тыл ардагерлерінің ерен еңбектері де ешқашан ұмытылмайды.
"Мерекеге орай елімізде көптеген шаралар өткізіліп, қатары сиреп қалған майдангерлерге құрмет көрсетіліп жатыр."
"Президент Қасым-Жомарт Тоқаевтың Ресей Федерациясына сапары ІІ дүниежүзілік соғыс кезінде ірі шайқастар болған Ржев округіндегі тарихи жерлерге барудан басталды, деп хабарлайды Ақорданың баспасөз қызметі."
"Мемлекет басшысы 100-ші және 101-ші дербес атқыштар бригадасының құрамында соғысқан қазақстандық жауынгерлерге арналған мемориалдық кешенге гүл шоғын қойып, боздақтардың рухына тағзым етті."
"Мемориал ұзындығы 27 метр, биіктігі 4 метр болатын гранит қабырғадан тұрады."
Онда «100-ші және 101-ші дербес атқыштар бригадасының жауынгерлері мәңгі жадымызда сақталады.
Сіздерге алғысы шексіз қазақстандықтар атынан» деп жазылған.
Ескерткіш тақтаның оң жағына Қазақстан картасы бар панно орнатылған.
"Онда 1941 жылы екі бригада жасақталған Алматы және Ақтөбе қалалары, сондай-ақ елордамыз – Астана қаласы белгіленген."
Осы бригадалар сапына Қазақстаннан шақырылған 9312 жауынгердің есімі мәрмәр тақталарға қашалып жазылған.
"Сонымен қатар Мемлекет басшысы қырғызстандық жауынгерлерге арналған мемориалға гүл шоғын қойып, қаза тапқан солдаттарды бір минут үнсіздікпен еске алды."
"Президент елордадағы «Отан Ана» монументіне гүл шоғын қойып, Ұлы Отан соғысы жылдарында қаза тапқан жауынгерлеріміздің рухына тағзым етті."
"Содан кейін президенттік оркестр Мемлекеттік әнұранды орындап, Құрмет қарауылы ротасы шараға қатысушылардың алдынан салтанатты түрде сап түзеп өтті."
Шара соңында Қасым-Жомарт Тоқаев ардагерлермен әңгімелесті.
"Президент оларды Жеңіс күнімен құттықтап, барша отандасымызға зор денсаулық, амандық тіледі."
"Мемлекет басшысы Қасым-Жомарт Тоқаев Отан қорғаушы күнімен құттықтады, деп хабарлайды«Хабар 24»."
"Президент құттықтауында «Бұл – тек әскери қызметшілер үшін ғана емес, баршамызға ортақ қастерлі мереке» делінген."
«Мемлекетіміздің қорғаныс қабілетін арттыру – негізгі стратегиялық мақсатымыздың бірі.
Қазақстан армиясы кез келген жағдайда мемлекетімізді қорғауға дайын болуы керек.
Қарулы Күштеріміз еліміздің егемендігі мен тұтастығының және халқымыздың мызғымас бірлігі мен жарқын болашағының кепілі болып қала береді».
Ақорда сайтында жарияланған құттықтауда осылай деп жазылған.
"Отан қорғаушы және Жеңіс күніне орай Президент әскерилерге мемлекеттік наградалар мен арнаулы атақтарды табыстады, деп хабарлайды«Хабар 24»."
"Салтанатты жиында Қазақстан Қарулы Күштерінің Жоғарғы Бас қолбасшысы жыл сайын қатар атап өтілетін қос мерекенің маңыздылығына тоқталып, қорғаныс және қауіпсіздік саласының мамандарын адал қызмет етуге шақырды."
"Президент мемлекеттің қорғаныс қабілетін күшейту, ұлттық қауіпсіздікті нығайту, сондай-ақ заң үстемдігі мен құқықтық тәртіпті қамтамасыз ету еліміздің мызғымас басымдықтары екенін атап өтті."
Қорғаныс саласының барлық қызметкерлерінің басын қосқан мерекелік жиын – бұл.
"Салтанатты шараға Мемлекет басшысы, Қарулы Күштердің  Жоғарғы Бас қолбасшы Қасым-Жомарт Тоқаев қатысып, бұл күннің тағлымдық мән-мазмұнына тоқталды."
"«Қос мереке – Отан үшін, от кешкен аға буын мен егемен елдің сарбаздары арасындағы сабақтастық нышаны», - деді Президент."
"Қасым-Жомарт Тоқаев, Қазақстан Республикасының Президенті: - Қазақстан – бейбіт мемлекет."
Біз барлық елдермен достық қатынас орнаттық.
Мемлекеттер арасындағы кез келген мәселені бейбіт жолмен шешу керек деп санаймыз.
Дегенмен қамсыз отыруға болмайды.
Барлық жағдайға сақадай сай болуымыз айрықша маңызды.
Еліміздің қорғаныс және қауіпсіздік саласын күшейту – басты міндеттің бірі.
Отан қорғаушылар күні мен Ұлы Отан соғысының Жеңіс күніне арналған іс шарада бірқатар офицерлерге жоғарғы әскери атақ шендері берілді.
Мерекеге орай мемлекеттік наградалар да табысталды.
"Еркін Ботақанов, ҚР Ішкі істер министрінің орынбасары, Ұлттық ұланның бас қолбасшысы, генерал лейтенант: - Жоғары Бас қолбасшының қолынан үлкен әскери шен алып отырмыз және де мемлекеттік наградалар ұсынды."
"Ол, ең біріншіден, үлкен жауапкершілік деп санаймын."
"Біздің Қазақстан Республикасының Қарулы Күштерінің мерейтойына Отан қорғаушы мерекесіне, әрине, алдымызға қойған қызметімізді тек жақсылықпен орындауға біз ант беруге дайынбыз."
3-сыныпты мемлекеттік әділет кеңесшісі сыныптық шені 4 адамға берілді.
Олардың қатарында Байжанов Ұлан Сапарұлы мен Байшолақов Алмат Мұратұлы бар.
Тағы 11 адам генерал-майор әскери атағын алды.
"Мемлекет басшысының қолынан әскери шен алған офицерлер Жоғары Бас қолбасшыға құрмет білдіріп, әріптестері мен қазақстандықтарды мерекемен құттықтады."
"Қайрат Үмбетов, ҚР Ұлттық ұлан бас қолбасшысының тәрбие және әлеуметтік-құқықтық жұмыстар жөніндегі орынбасары: - Осы шараны қолдана отырып, Қарулы Күшетірінің, Ұлттық ұлан Ішкі істер министрлігінің ардагерлерін, офицерлер мен келісімшарт қызметшілерін келе жатқан мерекемен шын жүректен құттықтаймын."
"Барлықтарына тілейтінім, мықты денсаулық, отбасына бақыт береке тілеймін."
"Заманымыз тыныш, жұртымыз аман болсын."
Мерекелеріңіз құтты болсын!
"Әділ Дәуренқұлов, Алматы қ."
№1 мамандандырылған өрт сөндіру бөлімінің кіші сержанты: - Осы медальды Президентімізден алып жатқаныма өте қуаныштымын және барша қазақстандықтарды Отан қорғаушы күнімен құттықтаймын.
"Салтанатты жиын соңында Президент әскерилерді антқа адал болып, мемлекетіміз үшін, халқымыз үшін қызмет етуге шақырды."
Авторы: Ғазиза Мұхамеджанова.
Қазақстан мен Тәжікстан одақтас болды.
Бүгін Ақордада екі елдің президенттері өзара іс-қимыл туралы тарихи декларацияға қол қойды.
Енді барлық салада серпін болады.
Әсіресе алыс-беріс артады.
Атап айтқанда өзара тауар айналымын 2 миллиард долларға жеткізу көзделіп отыр.
Қорған Қонысбайұлы @KORGANTORE - Эмомали Рахмон ресми сапармен Қазақстанға 2018 жылы келген.
Тәжік ағайынның әнұраны осылайша Ақордада арада бес жыл өткенде қайта шырқалды.
Бірақ осы жолғы сапардың жөні бөлек.
Бұл мемлекеттік сапар.
5 жылда дүние өзгерді.
Геоаясатта дүлей дауыл тұрды.
"Сондықтан кездесіп, талқылап алатын мәселе көп еді."
Бүгін соның бірсыпырасын екі елдің басшылары пысықтады.
Әуелгісі – экономика.
Біздің ел Тәжікстанның екінші ірі сауда серіктесі.
Бұл бағытта байланыс бас бармақпен бағалайтындай.
"Былтырдың өзінде екіжақты сауда айналымы 18,5 пайызға артып, 1,4 миллиард доллар болды."
Ендігі мақсат - мұны 2 миллиард долларға жеткізу.
"Қасым-Жомарт Тоқаев, Қазақстан Республикасының президенті: - Кеше елдеріміз арасындағы ынтымақтастықтың келешегіне қатысты бейресми әрі өзара сенімге негізделген жағдайда пікір алмастық."
"Ең бастысы, сауда көлемін екі миллиард долларға дейін арттыруға мүмкіндік бар."
"Біз бизнесмендердің 1,8 миллиард доллар көлеміндегі келісімшарттарға қол қойғанына көңіліміз толатынын атап өттік."
Бұл – өте жақсы нәтиже.
"Эмомали Рахмон, Тәжікстан Республикасының президенті: - Тәжікстан мен Қазақстан стратегиялық серіктестер."
Қарым-қатынасымыз тұрақты түрде дамып келеді.
Біз оны одан әрі нығайтуға баса мән береміз.
Агросалада серпін болады Қазақстандық өндірушілер қазірдің өзінде Тәжікстанға жалпы құны 140 миллион доллардан асатын 60 шақты тауардың экспортын ұлғайтуға дайын.
"Мысалы, біздің тарап тәжік еліне жеткізілетін азық-түліктің көлемін ұлғайта алады."
Оның үстіне Қазақстан – Тәжікстанға бидай мен ұн жіберетін негізгі мемлекеттің бірі.
"Осы ретте өсімдік майы, макарон, сүт өнімдері мен кондитерлік тауарды да молынан жөнелтуге мүмкіндік бар."
"Ал, біз Тәжікстаннан жеміс, көкөніс импорттаймыз."
Бүгін екі елдің ауыл шаруашылығы министрліктері арасында жол картасына қол қойылды.
"Ербол Қарашөкеев, ҚР Ауыл шаруашылығы министрі: - Тәжікстаннан біз кезеңаралық көкөніс, жидек, импортталады."
Себебі ауа райы Тәжікстанда өте қолайлы.
Ол жақта көкөністер басқа Орталық Азия елдеріне қарағанда ерте піседі.
"Соны біздің нарыққа картоп болсын, пияз болсын ертерек қолайлы бағамен алып келуге мүмкіншілік ашылып жатыр."
Кедендегі келісім Ал осы тауардың бәрі кеденнен өтеді.
Сондықтан кеденде кемшілік болмау керек.
Бүгін бұл бағытта да меморандумға қол қойылды.
Тараптар енді кеден саласында ақпарат алмасып тұрады.
"Яғни келе жатқан тауардың көлемі, бағасы бәрі жіті бақыланады."
"Данияр Жанәлінов, ҚР Қаржы министрлігі мемлекеттік кірістер комитетінің төрағасы: Бірлескен кәсіпорындар құрылады Өзара тауар айналымының басым бөлігі агро салаға тиесілі."
"Сондықтан екі ел ауыл шаруашылығы өнімдерін өндіру, қайта өңдеу және сақтау үшін бірлескен кәсіпорындар құруға бейілді."
Бұл жаһандағы тұрақсыздық жағдайында азық-түлік қауіпсіздігін қамтамасыз ету үшін аса маңызды.
Хош.
Байланыс цифрлық жүйеде де болады.
Қазақстан Тәжікстанмен кейбір ақпараттық жүйелерді бөліседі.
Бір бұл емес.
Энергетика саласында да байланыс нығаяды.
Ірі нысандарды бірлесіп жүзеге асыру бойынша әлеует мол.
"Энергетика байланыс нығаяды Алмасадам Сәтқалиев, ҚР Энергетика министрі: - Тәжікстан Рогун су электр станциясында ірі құрылысты қайта бастады."
Ал біз еліміздің оңтүстігінде энергетиканы дамытуды көздеп отырмыз.
"Атап айтсақ, газ станциясын құру, Алматы стансасын газға көшіру сынды жоспарымыз бар."
"Міне осы бағытта Тәжікстанмен ынтымақтастықты дамытсақ, біз тұрақты су-энергетикалық режимді қамтамасыз ете аламыз."
"Одақтастық декларациясы бекіді Тәжікстанмен шекарамыз түйіспесе де, екі халық өздерін көрші дейді."
Мұнысы бір-бірін жақын тұтқаны.
Экономикадан бастап мәдени-салаға дейін берік байланыс бар.
Енді осы қатынас одақтастық аясында өрбиді.
Бүгін президенттер тиісті декларацияға қол қойды.
Тәжікстан президентінің мемлекеттік сапары Бізде «Алтын Қыран» деген жоғары мемлекеттік награда бар.
Белді тұлғаларға беріледі.
Бүгін осы орден Эмомали Рахмонға табысталды.
"Бұл Қасым-Жомарт Тоқаевтың әріптесіне деген айрықша құрметі, ыстық ықыласы."
"Қасым-Жомарт Тоқаев, Қазақстан Республикасының президенті: - Біз Орталық Азиядағы жан-жақты ынтымақтастықты нығайтуға үлес қоса отырып, аса маңызды халықаралық құрылымдар аясында өзара табысты әрекет етіп келеміз."
Бүгінде мемлекетаралық байланыстарымыздың одақтастық қатынас деңгейіне көтерілгені қуантады.
"Эмомали Рахмон, Тәжікстан Республикасының президенті: - Бұл награда, ең алдымен, бүкіл Тәжікстан халқының тәжік-қазақ қатынастарын, достығы мен ынтымақтастығын дамытуға және нығайтуға қосқан үлесі үшін берілген жоғары баға деп білемін."
Бауырлас халықтарымыздың игілігі үшін Тәжікстан мен Қазақстан арасындағы стратегиялық серіктестікті жан-жақты нығайтуға және кеңейтуге алдағы уақытта да бар күш-жігерімізді салатынымызға сенімдімін.
Екі ел арасында 100-ден аса келісімшарттан тұратын құқықтық база бар.
Бүгін осы келісімдер тағы 9 құжатпен толықты.
Шекарада жолымыз түйіспесе де саясатта мүддеміз түйісетін тәжік елімен ендігі арада жаңаша қатынас жасаймыз.
Ол үшін тараптар жиі жолығып тұруға келісті.
Келіссөздің соңында Эмомали Рахмон Қасым-Жомарт Тоқаевты Тәжікстанға шақырды.
"Қорған Қонысбайұлы, Ерлан Наурызбаев, Әлібек Әлиев, Алмас Омарғалиев"
"Қасым-Жомарт Тоқаев Эмомали Рахмонға ілтипат білдіріп, Тәжікстан Қазақстанның сенімді стратегиялық серіктесі, әрі бауырлас, жақын мемлекет екенін атап өтті, деп хабарлайды«Хабар 24»."
"Мемлекет басшысы екі ел арасындағы сауда айналымы былтыр 18,5%-ке артып, 1,4 млрд долларға жеткенін тілге тиек етті."
"Бұл қазіргі жағдайда жақсы нәтиже, - деді Қасым-Жомарт Тоқаев."
"Алдағы уақытта өнеркәсіп, ауыл шаруашылығы, көлік және басқа салаларда бірқатар экономикалық жоба жүзеге асады."
Президент сауда көлемін 2 млрд долларға дейін арттыруға мүмкіндік бар екенін де айтты.
"«Біз бизнесмендердің 1,8 млрд доллар көлеміндегі келісімшарттарға қол қойғанына көңіліміз толатынын атап өттік."
"Екі ел үкіметтері, оның орындалуын мұқият қадағалап отыруға тиіс."
Былтыр Душанбеде Қазақстан киносы күндері табысты өтті.
Биыл біздің елімізде Тәжікстанның мәдениет күндерін өткізу жоспарланып отыр.
"Біз осы шараға мұқият дайындалуымыз керек», - деді Қазақстан Президенті."
Алматы облысының фермерлері егін алқаптарын суғаруға артық ақша жұмсап келді.
Еңбекшіқазақ ауданының шаруалары суармалы су тарифтерінің жылда көтерілуіне арыз-шағым айтатын.
"Шаруалардың шағымы ескеріліп, мәселе шешімін тапты."
Жеке шаруа Арслан Манапов жылда 3 гектар жерге жоңышқа егеді.
Су молынан керек.
Бұған дейін суды ауылшаруашылық кооперативінен алған.
Ақшаны артық төлеген.
"Мәселен, ауыл іргесіндегі Қорам каналы тазаланбайтын."
"Алқапқа жеткенше судың жартысы  жерге сіңіп, ысырап болатын."
Биыл фермер кооперативке тәуелді болмайды.
Енді суды еш кедергісіз Үлкен Алматы каналы мекемесінен алады.
"Арслан Манапов, жеке шаруа: - 3-4 км ішінде біраз су потерясы болады.Судың шығыны болады."
Сол шығынды ешкім көтермейтін.
Ол шығынды шаруа қожалықтары өздері төлейтін.
Енді қазір бізге су өлшегіштерін қойып беріп жатыр.
Поляның басынан сол алған судың көлемін төлейтін боламыз.
2015 жылдан бастап өңірде 24 ауыл шаруашылығы кооперативі жұмыс істеген.
"Олар суды Д.Қонаев атындағы Үлкен Алматы каналынан 1 текше метр үшін 78 тиыннан алып, шаруаларға бір гектар жер үшін 20 000 – 28 000 теңгеден сатқан."
Осылайша монополист рөлін атқарған.
Кейбір шаруа қожалықтарының   60 гектар жерді суарғаны үшін 1 млн теңгеден астам ақша төлегені белгілі болды.
Қазір кооперативтердің жұмысы тоқтатылды.
"Серік Орымбетов, Сыбайлас жемқорлыққа қарсы іс қимыл агенттігінің Алматы облыстық департаментінің басшысы: - Үлкен Алматы каналымен қазір шаруа қожалықтар тікелей келісімшартқа отырды."
Бағасы арзандады судың.
Қазіргі кезде отыз мыңдай шаруа қожалығы тікелей келісімшартқа отырады.
Ол үлкен қолдау деп ойлаймын шаруа қожалықтарына.
"Мейрам Арыстанов, Д.Қонаев атындағы үлкен Алматы каналының директоры: - Шаруалар нақты алынған судың көлеміне төлейді."
Мысалы қазір біздің тарифіміз 0.7 тиын бір теңгеге де жетпейді.
Жалпы филиал бойынша қазір 20% шаруалармен договорға отырдық.
Мына Қаратұрық массиві бойынша майдың соңына суды беруді бастаймыз.
"Антикор ақпараты бойынша су бағасын негізсіз көтеріп, қымбатқа сатқан  кооперативтердің іс әрекетін облыстық прокуратура тексереді."
Шаруа қожалықтарының құқықтарын қалпына келтіру мақсатында облыстық су шаруашылығы коммуналдық кәсіпорны құрылды.
Қазіргі таңда кәсіпорын су арналарын тазартумен айналысып жатыр.
Нәтижесінде биыл 30 мыңға -ға жуық шаруа қожалықтары суды қолайлы бағамен алады.
"Авторлары: Алмас Садуақас, Аят Дүйсембаев"
Өйткені олар енгізілген жаңа ережелермен келіспей отыр.
"Алайда, шенеуніктер де алған бетінен қайтар емес."
"Олар осы жаңашылдық арқылы, салық жүйесінің қызметін реттеуді көздеп отыр."
Қарағанды қаласындағы мына шағын майнинг фермасы сағатына 80 мегаватт тұтынады.
Ферма күндіз 14 сағат бойы тоқтап тұрады.
Тек түн мезгілінде есептеуге тура келеді.
"Себебі, еліміз бойынша мәліметтерді өңдеу орталықтары мемлекеттік энерго жүйесінен ажыратылған."
"Сондықтан, крипто өндірушілер энергияны сырттан сатып алуға мәжбүр."
"Оның тарифі қымбат, тек түнгі сағаттарда арзанға алуға болады."
"Сембек Жайыпбеков, мәліметтерді өңдеу орталығының басшысы: - Бұрын қазақстанның электр қуатымен тәулік бойы жұмыс істейтін едік,  небәрі 18-20 тенге тұратын."
"Қазіргі таңда бізді басқасына ауыстырды, ең арзан деген тарифті таңдап алдық."
"Күндізгі тариф  46 теңгеден асады, түнгі және мерекелік тариф деген бар."
"Олар сәл арзандау болады, шамамен бір киловаты сағатына  26 тенге."
"Сондықтан, түнгі он екінден бастап, таңертеңгі 10.00 ға дейін жұмыс істейміз."
Шетелдік ең арзан тариф осы.
"Сәуір айынан бастап, Қазақстанда майнерлерге арналған жаңа ереже заңдық күшіне енді."
Енді барлығы лицензия алуға міндеттеледі.
"Алайда, алдымен қолда бар жабдықтарды аппараттық-бағдарламалық кешеннің реестріне енгізу қажет."
Бұл цифрлық активтер туралы заңның негізгі талаптарының бірі.
Сәйкестік сертификаты деуге болатын құжат крипто өндірушілердің екі түріне беріледі.
"Яғни, мәліметтерді өңдейтін жеке орталығы бар тұлғалар алады."
"Одан бөлек, орталығы болмаса да, арнайы жабдықтарды алғандарға беріледі."
"Алғашқылар үшін жарна 2 мың айлық есептік көрсеткіш көлемінде болса, екінші топ үшін небәрі 5 АЕК болады."
Ғиззат Байтұрсынов Электронды өнеркәсіп және цифрлық активтер индустриясын дамыту департаменті директорының орынбасары: - Қазір лицензия алатындар бірден ақша төлемейді.
"Алайда, келесі жылдың  яғни, 2024 жылдың 15- ші ақпанына дейін, 2023 жылы алға нлицензия үшін төлейтін болады."
Лицензияның жарамдылығы (ұзақтығы ) үш жыл.
"Анығырақ айтқанда, аталған индустрияны жедел түрде реттеу үшін, осындай шешім қабылдадық."
"Салық кодексіне сәйкес, егер сіз жаңа салық немесе лицензиялық жинақ енгізетін болсаңыз, оны тек  2024 жылдан бастап енгізе аласыз."
"Одан бөлек, майнерлер салықтың бірнеше түрін төлейтін болады."
Кейбірі былтыр енгізілді.
"Мысалы, 2022 –ші жылдың қаңтар айынан бастап, пайдаланылған энергияның әрбір киловаты үшін, бір теңге көлемінде бекітілді."
"Ал биылдан бастап, бұл мөлшерлеме тек жұмсалған электр қуатына байланысты емес, оның бағасына да байланысты болады."
"Яғни, сатып алынған ресурс құны қымбат болған сайын, оған төленетін салық мөлшері арзандайды."
"Немесе, арзан қуат алсаңыз, салықты көп төлейсіз."
"Жалпы, мөлшерлеме киловатына 1 теңгеден бастап, 25 теңгеге дейін болмақ."
"Бұл орайда, Блокчейн Қауымдастығының өілдері крипто өндіруші таза пайда көргенге дейін, ресурсқа салық салынбауы тиіс деген пікірде."
"Сергей Путра, Қазақстандағы Дата орталықтары индустриясы мен Блокчейн қауымдасатығының вице-президенті: - Яғни, бұл дегеніңіз, көлік жүргізушілер мен такси қызметін ұсынатындардың пайда таппай тұрып, бензинге салық төлегені сияқты ғой Немесе, металл өндіретіндер, өнім дайын болмаса да, тұрып, көмірге салық төлегенімен бірдей."
"Біз былтырғы жылдағыдай бір теңге көлемінде мөшерлеме бекітуді өтініп, ұлттық экономика министрлігіне тағы да ұсыныспен шықтық."
"Экономист Әнуар Нұртазин керісінше, бұл жерде пайда табуға болатынын айтады."
"Оның ойынша, майнерлердің жоғары табысы, оларды тиісті төлемдерді уақытылы жүргізуге мүмкіндік береді."
"Дифференциация, корпоративті кіріс салығы және қосымша құн салығының есебінен,  мемлекет бюджеттің бүйірін толтырар еді."
"Ал ол қаржыға елдегі электр станцияларын жаңғыртып, және жаңасын салуға болады."
"Әнуар Нұртазин, экономист: - Негізінде майнинг арқылы энергетика саласына инвестиция тартуға болады."
Оның ішінде электр қуатын өндіруге.
"Бұл дегенің жылу электр орталықтары, өздеріңіз білесіздер, қазір проблемасы шаш етектен."
Бұл жаңартылған энергия мен класикалық түріне дейін өндіретін әртүрлі үлгідегі электр санциялары.
"Осылайша, әрине, экономикаға, оның ішінде энергетика саласына жаңа серпін беруі тиіс."
"Одан бөлек, цифрлық активтер туралы заңға сейкес,  отандық және шетелдік майнинг орталықтары аккредитациядан өтуі керек."
Бұл заң талабы.
"Әрі, әрқайсының аппараттық- бағдарламалық кешені Қазақстанның аумағында болуы тиіс."
"Және, біздің елдің ақпараттық қауіпсіздігі талабын сақтау міндеттеледі."
Осының бәрі майнерлердің кірісін бақылау үшін жасалып отыр.
"Екатерина Смышляева, ҚР Парламенті Мәжілісінің депутаты: - Бұл бизнес Қазақстан аумағында, біздің нарықта іске асты деп айта алмаймыз."
"Майнинг компаниялары біздің, Қазақстанныың тек энерго ресурсын пайдаланып келді."
"Яғни, біздің елімізде тек мәліметтерді өңдеу орталықтары ғана жұмыс істеді."
"Ал майнингтің өзі басқа жақта, басқа юрисдикция аясында жүргізілді."
"Біз бүгінгі таңда, майнинг компанияларын жергілікті жерде тіркелуге міндеттеп жатырмыз."
"Экономист Андрей Чеботарёвтың ойынша, майнерлерге арналған жаңа ереже Қазақстан нарығына деген қызығушылықты азайтады."
Ал артылған электр қуатын тиімді бағаға сатып алуға мүмкіндік беретін квоталардан пайда жоқ.
"Себебі, елімізде ресурс онсыз да тапшы дейді сарапшы."
"Қысқасы, электр қуаты артылып қалады деген үміт аз."
Қазақстанда крипто өндіруге қызыққан шетелдік инвесторлардың өзі мұны әлдеқашан түсінген.
"Түк шықпасын білгенен кейін, басқа елдерге кете бастаған."
"Андрей Чеботарёв, экономист: - Біздің заңдарымызды ұзақ уақыт бойы қарап, нақты база дайындадық."
"Себебі, Самұрық пен Кегок біздің елде бәрі жақсы, профицит бар деп сендірді."
"Ал барлығы іске асып, Қытайдан майнерлер біздің елге ағылған кезде, біз шамалы уақыт майнинг бойынша әлемдегі алдыңғы елдердің қатарына ендік, кейін электрэнергия бойынша профициттің жоқ екені белгілі болды."
"Әзірге жаңа ережелерді таныстырып, қабылдауға дайындап жатыр."
Маусым айының соңында күшіне енеді.
"Майнерлер заң талабына сәйкес, жұмысын оңтайландыруы үшін екі ай уақыт бар."
"Әйтпесе, крипто өндірушілерге айыппұл салынып, жабдықтары тәркіленеді."
"Авторлары: Гүлзия Нақыпқызы, Наурызбай Құрманғазы"
"Мемлекет басшысы Қазақстан халқының бірлігі күнімен құттықтады, деп хабарлайды«Хабар 24»."
"«Бұл – тұрақтылық пен тыныштықты, татулық пен келісімді дәріптейтін мейрам."
"Ел бірлігі – біздің баға жетпес байлығымыз, мемлекеттілігіміздің берік негізі."
Еліміздің өсіп-өркендеуі қолға алған реформалардың тиімді жүзеге асырылуына байланысты.
Біз осы іргелі мақсаттарға мызғымас бірліктің арқасында ғана қол жеткіземіз.
Бірлігі жарасқан жұртымыздың абыройы асқақ болсын!
"Баршаңызға бақ-береке және толағай табыс тілеймін!», - деді Президент."
"Бүгін Президент Қасым-Жомарт Тоқаев «Жасыл Астана» экологиялық айлығы аясында ұйымдастырылған, қалалық сенбілікке қатысып, елордадағы желілік саябақта ағаш отырғызды."
Сенбілікке қатысқандар 2 түп қарағай және 39 түп жөке көшетін екті.
Мемлекет басшысы сенбілік барысында волонтерлермен және студенттермен әңгімелесті.
«Қазақстан – біздің ортақ үйіміз.
Сондықтан үйімізді таза ұстауымыз керек.
"Ағаш отырғызып, көшелерді тазалауымыз керек."
Бұл – біздің азаматтық борышымыз.
Бізде басқа ел жоқ.
"Сондықтан бәріңді, жауапкершілігі мол азамат болуға шақырамын."
"Баршаңызға, әсіресе, волонтерлерге алғыс айтамын», - деді Қасым-Жомарт Тоқаев."
"Сондай-ақ Президентке, елорданы көгалдандыру және абаттандыру жоспары таныстырылды."
"Астана қаласының әкімі Жеңіс Қасымбектің айтуынша, биыл қала аумағында 1 миллионнан астам жасыл желек, атап айтқанда, түрлі ағаш көшеттері мен, көп-жылдық гүлдер отырғызу жоспарланып отыр."
"Ал Есіл өзені бойындағы аймақтарға, және саябақтарға жөндеу жұмыстары жүргізіледі."
"Мемлекет басшысы қала тұрғындарының демалысына қолайлы жағдай жасау маңызды екенін атап өтіп, елорданы абаттандыру ісіне баса назар аударатынын айтты."
Ассамблеяның саяси партиялармен және мемлекеттік органдармен өзара қарым-қатынасын күшейту керек.
Мемлекет басшысы бүгін осыны тапсырды.
"Сосын бұл жұмысты, орталықта және аймақтарда жүргізу керек екенін айтты."
"""Біз ауқымды саяси реформалардың нәтижесінде, шынайы пікір алуан-дығына қол жеткіздік."
"Әрине, әр саясаткердің өз пікірі болуы орынды."
"Алайда ел бірлігін сақтауға келгенде, біз жұдырықтай жұмыла білуіміз керек."
"Этнос-аралық келісім саясатында сөз бен іс, бір жерден шығуы тиіс"" деді."
"ЦИТАТА Қасым-Жомарт Тоқаев, Қазақстан Республикасының Президенті: - Ассамблея саяси партиялармен ақылдасып, кеңесіп отыруы қажет."
Сонда бірлігімізді нығайтамыз.
Этносаралық қатынасқа қатысты кез келген арандатудың жолын кесеміз.
Астана мен Прага арасында тікелей әуе рейсі ашылады.
Бүгін Қасым-Жомарт Тоқаев Чехия Премьер-министрі Петр Фиаланы қабылдады.
Бұл мәртебелі мейманның елімізге жасаған алғашқы ресми сапары.
Оның аясында екі ел арасындағы іскерлік байланыстар мен ынтымақтастықты ілгерілетуге бағытталған бизнес форум өтеді.
Мемлекет басшысы осы ретте чех инвесторларына жан-жақты қолдау көрсетілетінін жеткізді.
Петр Фиала да Қазақстанның Чехия үшін маңызды серіктес екенін атап өтті.
Әрі қос мемлекеттің ынтымақтастығы Еуропалық Одақ пен Орталық Азия елдері арасындағы қарым-қатынастың аса маңызды тірегі саналатынын жеткізді.
Қасым-Жомарт Тоқаев кездесу барысында Чехия Президенті лауазымына сайланған Петр Павелге құттықтауын жолдады.
"Чехия Республикасынан энергетика, машина жасау, көлік, ауыл шаруашылығы, қаржы, медицина өнеркәсібі және фармацевтика секілді экономиканың түрлі салаларына құйылатын инвестицияны құптаймыз."
"Сондай-ақ елдеріміздің астаналары арасында тікелей әуе қатынасын ашамыз деп сенеміз, деді Мемлекет басшысы."
Президент Қасым-Жомарт Тоқаев қазақстандықтарды Ораза айт мерекесімен құттықтады.
Мемлекет басшысы Қасым-Жомарт Тоқаевтың Ораза айт мерекесімен құттықтауы 2023 жылғы 21 сәуір Қадірлі отандастар!
Баршаңызды Ораза айт мерекесімен шын жүректен құттықтаймын!
Бұл күллі мұсылман қауымының ұлық мейрамы.
Ораза ұстаған жамағат осы мерекені асыға күтеді.
"Алыс-жақын ағайын бір-бірінің үйіне барып, жылы лебізін білдіреді."
"Халқымыздың ынтымағы нығайып, бірлігі беки түседі."
"Ислам – имандылықты, бейбітшілікті, мейірімділікті дәріптейтін асыл дін."
Осы игі құндылықтар елдің амандығы мен берекесін тілейтін ұлтымыздың салт-дәстүрімен біте қайнасып жатыр.
Сондықтан бұл бір шаңырақта тату-тәтті өмір сүріп жатқан барша жұртымыз үшін қадірлі ұғымдар.
Ораза айт – елдігімізді еселейтін мереке.
Біз мемлекетіміздің жарқын болашағы үшін қоғамдағы бірлік пен келісімді одан әрі нығайта береміз.
Еліміздің әр шаңырағы бақыт пен қуанышқа бөленсін!
Халқымыздың ырысы мен ынтымағы арта берсін!
"Айт қабыл болсын, ағайын!"
Соңғы 5 жылда ел қазынасына 30 трлн теңгедей салық түспеген.
Әрине бұл сандардың дұрыс-бұрыстығын жіті тексеру қажет.
"Дегенмен, талай жылдан бері жалғасып келе жатқан осы мәселені түпкілікті шешетін уақыт жетті."
Бүгін еліміздің әлеуметтік-экономикалық даму мәселелері жөнінде кеңейтілген кеңес өткізген мемлекет басшысы Қасым-Жомарт Тоқаев Үкіметке нақты міндеттер жүктеді.
"Алқалы жиынға Премьер-министр, Парламент палаталарының спикерлерінен бөлек Сенат пен Мәжілістегі парламенттік фракциялар мен комитеттердің жетекшілері, облыстық және аудандық мәслихаттардың төрағалары да қатысты."
Жыл соңына дейін инфляцияны 2 есе төмендету.
Бұл жаңа Үкімет алдына Президент қойған басты міндеттердің бірі.
"Премьер-министр Әлихан Смайыловтың сөзінше, соңғы 1 айда әлеуметтік маңызы бар азық-түлік бағасының өсімі тіркелмеген."
Ал инфляция болса Үкімет пен Ұлттық банктің бірлесіп қолға алған шаралары нәтижесінде баяулаған.
"Әлихан Смайылов, ҚР Премьер-министрі: - Қабылданып жатқан шаралар ағымдағы жылы тұрақты экономикалық өсімді қамтамасыз етуге мүмкіндік берді."
"Қаңтар-наурыз айларында ЖІӨ-нің нақты өсімі 4,9%-ды құрады."
"Барлық негізгі бағыттар бойынша оң динамика қалыптасып отыр: құрылыста – 16%, саудада – 12%, көлік саласында – 8%, өңдеу өнеркәсібінде 5,4% өсім қамтамасыз етілді."
"Негізгі капиталға салынған инвестициялардың нақты көлемі үш айда 16%-ға, ал мемлекеттік бюджет кірісі 24%-ға артты."
"Кәсіпкерлікті қолдау Үкімет мүшелері экономикада даму бар дегенмен, Президент түйіні тарқамаған түйткілдерге тоқталды."
"Біріншіден, ауыл шаруашылығы және өндіріс саласының дамуында нақты нәтиже жоқ."
"Бұл өз кезегінде азық-түлік инфляциясының басты себебі болып отыр – дейді, мемлекет басшысы."
Елде өндірілетін тауар көлемі ішкі сұранысты толық қамти алмағандықтан Қазақстан әлі де болса импортқа тәуелді болуға мәжбүр.
"Қасым-Жомарт Тоқаев, Қазақстан Республикасының президенті: - Инфляция өскен сайын халықтың нақты табысы құнсызданып жатыр."
Жұрттың табысын әлеуметтік саланың шығысы есебінен арттырудың да шегі бар.
Біз осы шекке жеткен сияқтымыз.
Бұған қоса тұтыну несиелерінің көлемі артып барады.
Бұл әрекет инфляция кезінде жан бағудың амалы.
Бірақ мұндай ахуалдың әлеуметтік және саяси салдары өте ауыр болуы мүмкін.
"Тіпті, банктердің өзіне қауіп төндіруі ықтимал."
"Несиені, ең алдымен, пайда әкелетін бизнеске, яғни тиімді жобаларға беру керек."
Сонда жалақысы жоғары жұмыс орындары пайда болады.
Жұрттың кәсіпкерлікпен айналысуға ынтасы артады.
"Бір сөзбен айтсақ, азаматтардың табысын көбейтуге мүмкіндік туады."
Президент бизнесмендерге үндеу жасады Сондай-ақ Қасым-Жомарт Тоқаев мемлекеттің қолдауына ие болып отырған ірі бизнес өкілдеріне үндеу жасады.
"Президент табысты осы жерден тауып, шетелде шашуды доғаруды талап етті."
Есесіне елдегі әлеуметтік мәселелерді шешуге көбірек үлес қосуға шақырды.
"Қасым-Жомарт Тоқаев, Қазақстан Республикасының президенті: - Экономиканы монополиядан арылту – маңызды міндет."
Бұл бағытта нақты жұмыс басталды.
Нәтижесі қазірдің өзінде жаман емес.
Бірақ мұнымен шектелуге болмайды.
Қайтарылған активтер мен мүліктер қолды болып кетпеуі керек.
Барлық қаражат толығымен экономиканы дамытуға жұмсалуы қажет.
"Осы орайда қаржыны қайтарып, елімізді өркендетуге атсалысқысы келетін азаматтарға мынаны айтқым келеді."
Жаңа индустриялық жобаларға қаржы салыңыздар.
"Қазақстанда жаңа өндірістер ашып, жаңа жұмыс орындарын құрыңыздар."
Сонда мұндай активтерге және оның иелеріне қатысты ешқандай мәселе туындамайды.
Тағы да қайталап айтамын.
Біз адал әрі ашық жұмыс істейтін бизнес өкілдеріне барлық жағдайды жасаймыз.
Салыққа қатысты сын Экономика өскенімен бюджетке түсетін алымдар төмен.
Кей сарапшылар бұндай тұрақсыздық салық жеңілдіктері көп болғандықтан дейді.
Осы ретте Президент макроэкономикалық саясатты өте байыпты жүргізу керектігін айтты.
"Яғни бюджет тапшылығын, мемлекет қарызын, Ұлттық қордан аударылатын трансфертті және басқа да макрокөрсеткіштерді реттеу қажет."
"Қасым-Жомарт Тоқаев, Қазақстан Республикасының президенті: - Иә, экономикамыз өсіп жатыр."
Бірақ салық түсімдерінің ішкі жалпы өнімге қатысты өсу қарқыны тұрақсыз.
"Жалпы, соңғы бес жылда бюджетке 30 триллион теңге кем түскен."
"Әрине, бұл цифрдың дұрыс-бұрыстығын тексеру қажет."
Талай жылдан бері жалғасып келе жатқан осы мәселені түпкілікті шешетін уақыт жетті.
ЖЭО қалпына келтіру Жиын барысында елдегі жылу электр орталықтарының жайы да айтылды.
Мемлекет басшысының сөзінше бүгінде кей қалаларда нысандардың 80 пайызы тозған.
Өткен жылыту маусымында жұмыстар тиісті дәрежеде атқарылмаған.
"Сондықтан «Тарифті инвестицияға айырбастау» саясатын дұрыс жүзеге асырып керек – деді, Президент."
"Қасым-Жомарт Тоқаев, Қазақстан Республикасының президенті: - Екібастұздағы энергия торабын жаңғырту басым міндет болып табылады."
Сондықтан Үкімет пен әкімдік ГРЭС-1-дің алғашқы энерго блогының уақытылы іске қосылуын және де ГРЭС-2-нің жаңа қос блоктарын салуды қамтамасыз етуі тиіс.
Бұл жобалар мемлекет масштабындағы жобалар.
Екібастұздағы жылу электр орталығын жаңғырту және келесі жылыту маусымына дайындықтың барлығы жоспарлы түрде уақытылы жүзеге асырылуы керек.
Былтырғыдай дағдарыстың қайталануына жол берілмеуі тиіс.
500 гидротехникалық нысан әбден тозған Кеңесте Президент өзге де инфрақұрылымға қатысты проблеманы атады.
Қазір елде 500-ден астам гидротехникалық нысан әбден тозған.
Тіпті оның 200-інде төтенше жағдай туындау қаупі бар.
Ал 2050 жылға Қазақстан суға мұқтаж елдердің қатарына енуі мүмкін деген болжам бар.
Сондықтан мемлекет басшысы гидроқұрылымдарды жан-жақты тексеруді тапсырды.
"Қасым-Жомарт Тоқаев, Қазақстан Республикасының президенті: - Қауіп-қатерлер картасын жасау қажет."
Төтенше жағдайға әкеп соқтыруы мүмкін қатерлердің алдын алу үшін нақты шараларды қолға алған жөн.
Сондай-ақ Су ресурстарын басқарудың бірыңғай ақпараттық-сараптамалық жүйесін жасау керек.
Қазір елімізде 600 мыңнан астам адам таза ауызсуға зәру.
"Бұл ауылдағы ағайын ғана емес, қала халқы үшін де өте өзекті мәселе."
Ірі шаһарлардың инфрақұрылымы жылдан-жылға артып келе жатқан сұранысқа жауап бере алмай отыр.
Тіпті Астананың өзінде су тапшылығы қатты сезіле бастады.
Бұның басты себептерінің бірі құрылыстың көбеюі.
"Үнемшіл болмасақ, жаңа нысандарды іске қосқанмен тапшылықты жоя алмаймыз, деді Президент."
"Риат Шони, Ербол Даиров, Марат Диханбаев және Алмас Омарғалиев"
Үкімет ескі жұмыс тәсілін түбірімен жоюы керек.
Барлық деңгейдегі әкімдердің жұмысын жыл сайын бағалау жүйесін енгізу қажет.
"Әйтпесе қазір аймақ басшылары жауапкершілікті өзіне алып, дер кезінде шешім қабылдаудан қашады."
Кеңейтілген кеңесте Мемлекет басшысы осындай сын айтты.
"Сосын ауыл халқының тұрмысын жақсартып, табысын арттыруды бұйырды."
Жиында денсаулық сақтау және білім салаларындағы кемшіліктер де айтылды.
Алдымен денсаулық сақтау саласы хақында.
Мемлекет басшысы міндетті әлеуметтік медициналық сақтандыру жүйесіне көңілі толмайтынын жеткізді.
Бұл өзі талайдан бері сынның астында қалған жүйе.
Қаржысы дұрыс бақыланбайды.
Медициналық сақтандыру қорының өңірлік филиалдары тексеріледі.
Себебі томаға тұйық жұмыс істейді.
Дәрі-дәрмекпен қамтамасыз етуде  жемқорлық болуы мүмкін.
Мемлекет басшысы денсаулық сақтаудың интеграцияланған платформасын жедел жүзеге асыруды міндеттеді.
Жә.
Келесі білім.
"PISA халықаралық зерттеуінің мәліметінше, еліміз соңғы 10 жылда орта білім сапасы бойынша 80 елдің ішінде елуінші-алпысыншы орыннан көтерілмеген."
"Демек, оқыту ісінде жағдай мәз емес."
"Басты түйткілдің бірі... Қасым-Жомарт Тоқаев, Қазақстан Республикасының Президенті: - Басты түйткілдің бірі балалардың білімін біржақты бағалау."
"Елімізде білімнің сапасына емес, көрсеткіштің жоғары болуына баса мән беріледі."
Оқушылардың бірыңғай ұлттық тестілеуден алған бағасы мен мектептегі бағасы екі түрлі.
Айырмашылық 30 пайыз немесе одан да көп болуы мүмкін.
Сондай-ақ осындай алшақтық халықаралық және ұлттық бағалау кезінде байқалады.
"Ашығын айтсақ, мұның бәрі жаппай белең алған көзбояушылықтың кесірінен болып отыр."
Білім сапасы бойынша 5 өңірдің көрсеткіші республикалық деңгейден төмен.
"Бұлар Маңғыстау, Атырау, Қызылорда, Түркістан және Алматы облыстары."
Жаңа мектеп салу қарқыны демография мен халықтың көші-қонына ілесе алмай келеді.
"Әсіресе, проблема үлкен қалаларда."
Білім ордаларында 260 мыңнан аса оқушыға орын жетпейді.
"Үш ауысымды – 143, апатты жағдайда – 52, ағаштан және саманнан салынған 300-ден астам мектеп бар."
"Алтай Көлгінов, ҚР Премьер-министрінің орынбасары Жыл сайын 950 мың адам жұмыспен қамтылады Үкімет пен әкімдер 2030 жылға қарай 3 миллион 300 мың адамды жұмыспен қамтуға тиіс."
Оның 2 миллион 200 мыңы жастар.
"Қасым-Жомарт Тоқаев, Қазақстан Республикасының Президенті: - Елімізде аймақтардың жұмыспен қамту карталары бекітілген."
Соған сәйкес жыл сайын шамамен 950 мың адамға жұмыс тауып беру көзделген.
Ол үшін бюджеттен 130 миллиард теңге бөлінді.
"Осы қаржының арқасында, яғни субсидия арқылы 150 мың адам жұмысқа орналасады."
Оның бәрі – жастар және әлеуметтік тұрғыдан осал санаттағы азаматтар.
Президент ауыл халқының тұрмысын жақсартуды тапсырды Үкімет ауылды дамытудың 2023-2027 жылдарға арналған тұжырымдамасын әзірледі.
"Осы арқылы ауыл халқының табысын арттырып, тұрмысын жақсарту көзделіп отыр."
Әйтпесе бізде ауыз су мен жолдың жыры бітпеген ауылдар жетеді.
"Архат Әбдірахманов, Мамырсу ауылының тұрғыны: - Қанша депутат, үлкен кісілер ауылға келеді."
Бірақ қай көшемен алып келетінін білмейміз.
Бұл жолға ешкім назар аудармайды.
"Амалсыз ауыл азаматтары өзіміз жасайық деп жанталасып жатырмыз Тыныштықбек Байболов, Мамырсу ауылының тұрғыны: - Біздің ауылымыздың іргесінде үш асфалть зауыты тұр."
Солар неге бізге көмектеспейді?
Мына жолды жасап беруге болады ғой.
Ауыл халқының проблемасын Мемлекет басшысы біледі.
Айтып та келеді.
Бүгін кеңесте ауылдарды дамыту бойынша әкімдерге нақты тапсырма берді.
"Қасым-Жомарт Тоқаев, Қазақстан Республикасының Президенті: - Әлеуметтік, инженерлік инфрақұрылымды дамыту және жолдарды жөндеу арқылы ауылдың тұрмыс сапасын жақсарту – әкімдердің басты міндеті."
Ауыл тұрғындары таза сумен және тұрақты электр қуатымен толық қамтамасыз етілуге тиіс.
Сондай-ақ мобильді байланыс және интернет қолжетімді болуы керек.
"Елге қаптаған статистика емес, нақты нәтиже, жылдам интернет, сапалы байланыс керек."
Әкімдердің жұмысын бағалау жүйесі енгізіледі Сөз соңында Президент мемлекеттік басқаруға тоқталды.
Былтыр Қасым-Жомарт Тоқаев вице-министрлер құрамының сапасына талдау жүргізуді тапсырған еді.
Сөйтіп әрбір лауазымды тұлғаның жеке және кәсіби құзыретіне баға берілді.
Енді дәл осындай талдау қазір облыс әкімдерінің орынбасарларына қатысты жүргізіліп жатыр.
Кезек бірінші басшыларға да жетеді.
Бүгін Мемлекет басшысы барлық деңгейдегі әкімдердің жұмысын жыл сайын бағалау жүйесін енгізу керек деді.
"Қасым-Жомарт Тоқаев, Қазақстан Республикасының Президенті: - «Халық үніне құлақ асатын мемлекет» болу үшін азаматтармен тығыз қарым-қатынас орнату айрықша маңызды."
Әрбір аймақтың өз ерекшелігі және «әлсіз тұстары» бар.
"Өкінішке орай, әкімдер соны біле тұрып алдағы қиындықтарды уақытылы бағамдай алмайды."
"Жауапкершілікті өзіне алып, дер кезінде шешім қабылдаудан қашады."
"Қ. Тоқаев: Үкімет ескі жұмыс тәсілін түбірімен жоюы керек Қорған Қонысбайұлы @KORGANTORE - Жасырмаймыз, жарияланған көптеген реформа әлі де баяу жүріп жатыр."
Жұмыс уақытында істелуі қажет.
Әйтпесе бізде 2010 жылдан бері созылып келе жатқан тапсырмалар бар.
Мұндайға енді жол берілмейді.
Мемлекет басшысы кеңес соңында Үкіметке ескі жұмыс тәсілін түбірімен жоюға пәрмен берді.
Қорған Қонысбайұлы
"Мемлекет басшысы Қасым-Жомарт Тоқаевтың төрағалығымен еліміздің әлеуметтік-экономикалық дамуы жөніндегі кеңес өтті, деп хабарлайды«Хабар 24»."
"Жиынға министрлер кабинеті мен облыс және республикалық маңызы бар қалалардың әкімдері, Парламент қос палатасының төрағалары және мәслихат хатшылары қатысты."
"Қасым-Жомарт Тоқаев жуырда Мәжіліс және мәслихаттар депутаттарының сайлауы өткенін, Үкімет қайта жасақталдығын атап, бұл ауқымды саяси өзгерістің алғашқы кезеңі аяқталды деді."
Билік тармақтарының тепе-теңдігі орнықты.
"Енді еліміздегі қоғамдық-экономикалық қатынастарды қайта құру керек, - деді Президент."
"Қасым-Жомарт Тоқаев, Қазақстан Республикасының Президенті: - Жұртшылық бұл реформаларға зор үміт артып отыр."
Сондықтан біз нақты іс-шараларға баса мән беруге тиіспіз.
Мен Парламент сессиясының ашылуында заңнамалық тұрғыдан шешілуге тиіс бірқатар мәселені атап өттім.
Ал бүгін әлеуметтік-экономикалық саладағы мақсат-міндеттерді айқындап алуымыз керек.
Үкімет және барлық деңгейдегі әкімдер соған сүйеніп жұмыс істейтін болады.
Осы басқосуға мәслихаттардың өкілдері қатысып отыр.
Бұл да – нақты саяси өзгерістердің нышаны.
Атқарушы және өкілді билік арасында тиімді қарым-қатынас орнату өте маңызды.
"Қажет болса, олар бірін-бірі толықтырып, қолдап отыруы керек."
Мұның бәрі мемлекеттік саясатты тиімді жүзеге асыруға мүмкіндік береді.
Сондай-ақ ел мүддесін ескере отырып шешім қабылдауға жол ашады.
Биыл елде тауарлық газды үнемдеп тұтынуды ынталандыру үшін энергия тиімділігін арттыру жоспары әзірленеді.
Мұны Энергетика министрі айтты.
"Алмасадам Сәтқалиев Мемлекет басшысының қабылдауында болып, Президентке елдегі отын-энергетика кешенінің негізгі көрсеткіші, жанар-жағармай нарығын үздіксіз қамтамасыз ету шаралары, сондай-ақ ірі мұнай-газ жобаларын одан әрі дамыту жайын баяндады."
"Бұдан бөлек, генерация секторындағы жобаларды жүзеге асыру, электр энергиясының тапшылығын жою, осы саладағы реттеу тәсілдерін жетілдіру мен нарықты дамытудың жаңа моделін енгізу туралы ақпарат берді."
"Кездесу соңында Президент елдің энергетика инфрақұрылымын одан әрі жаңғыртудың, мұнай-газ жобаларын уақытылы жүзеге асырудың маңызды екенін атап өтті."
Қасым-Жомарт Тоқаевқа ішкі нарықты газбен қамтамасыз ету және жалпы газ саласын дамыту шаралары жөнінде мәлімет берілді.
Энергетика министрі биыл Қазақстанда тауарлық газды үнемдеп тұтынуды ынталандыру үшін энергия тиімділігін арттыру жоспары әзірленетінін айтты.
"Қазақстанда атом электр станциясын салу, және техникалық саладағы ынтымақтастық."
Президент Қасым Жомарт Тоқаев бүгін Атом энергиясы жөніндегі халықаралық агенттіктің Бас директоры Рафаэль Гроссиді қабылдады.
"Мемлекет басшысы атом энергиясын бейбіт мақсатта пайдалану және ядролық қауіпсіздікті нығайтуда, агенттіктің рөлін атап өтті."
"Рафаэль Гросси құрмет көрсеткені үшін Қасым-Жомарт Тоқаевқа алғыс айтып, ядролық қарудан бас тарту және оны таратпау үдерісі көшбасшыларының бірі әрі жауапты жақтаушысы ретінде Қазақстанның ролін жоғары бағалады."
Мемлекет басшысы Қасым-Жомарт Тоқаевтың төрағалығымен 19 сәуір күні елдің әлеуметтік-экономикалық дамуы жөнінде кеңес өтеді.
"Жиынға Премьер-Министр, Парламент палаталарының спикерлері, Президентке тікелей есеп беретін мемлекеттік органдардың басшылары, Үкімет мүшелері, Астана, Алматы, Шымкент қалаларының, облыстар мен аудандардың әкімдері, Сенат пен Мәжілістегі парламенттік фракциялар мен комитеттердің жетекшілері, облыстық және аудандық мәслихаттардың төрағалары қатысады."
Қасым-Жомарт Тоқаев Біріккен Ұлттар Ұйымы Бас хатшысының саяси мәселелер жөніндегі көмекшісі Мирослав Енчаны қабылдады.
"Мемлекет басшысы дипломатқа ілтипат білдіре отырып, бұл сапар еліміз бен ұйым арасындағы көпжақты ынтымақтастықты дамыту үшін маңызды екенін айтты."
Қасым-Жомарт Тоқаев пен Мирослав Енча өңірлік және халықаралық күн тәртібіндегі өзекті мәселелерді талқылады.
"Мирослав Енча Қазақстан мен ұйым арасындағы қарым-қатынас деңгейін, сондай-ақ еліміздегі саяси реформаларды жоғары бағалады."
Кездесу соңында Президент Біріккен Ұлттар Ұйымының Бас хатшысы Антониу Гутерришке сәлемін жолдады.
Мемлекет басшысы Қасым-Жомарт Тоқаев Еліміздің православ христиандарын Пасха мерекесімен құттықтады.
"Бұл мейірімділікті, бейбітшілікті, әділдікті дәріптеп, жұртшылықты қайырымдылық жасауға, жақындарына жанашыр болуға шақыратын мейрам."
"Мемлекет пен қоғамның тұрақты дамуына негіз болып отырған гуманизм, діни төзімділік және тілеулестік сияқты құндылықтарды орнықтыруға Православ қауымы зор үлес қосып келеді."
Пасха мерекесі әр шаңыраққа шаттық пен қуаныш әкелсін!
"Баршаңызға зор денсаулық, бақ-береке және толағай табыс тілеймін!,- деді Президент."
"""– Бұл мейірімділікті, бейбітшілікті, әділдікті дәріптеп, жұртшылықты қайырымдылық жасауға, жақындарына жанашыр болуға шақыратын мейрам."
"Мемлекет пен қоғамның тұрақты дамуына негіз болып отырған гуманизм, діни төзімділік және тілеулестік сияқты құндылықтарды орнықтыруға Православ қауымы зор үлес қосып келеді.Қазақстанда заң үстемдігін орнықтыру, азаматтарға тең мүмкіндіктер ұсыну және олардың құқықтары мен бостандықтарын қорғау үшін ауқымды өзгерістер жалғаса береді.Біз жалпыұлттық бірлікті нығайтып, баға жетпес байлығымыз – этностар мәдениетінің және діни салт-дәстүрдің әралуандығын сақтаймыз."
"Пасха мерекесі әр шаңыраққа шаттық пен қуаныш әкелсін!Баршаңызға зор денсаулық, бақ-береке және толағай табыс тілеймін!"""
"Мемлекет басшысы Қасым-Жомарт Тоқаев Иран Президенті Ибрахим Раисимен телефон арқылы сөйлесті, деп хабарлайды«Хабар 24»."
Тараптар әуелі бірін бірі қасиетті Рамазан айымен және келе жатқан Ораза айт мерекесімен құттықтады.
Сосын екі ел қарым-қатынасының қазіргі жағдайы мен келешегін талқылады.
"Оның ішінде көлік, логистика және сауда салаларындағы байланыстарды одан әрі нығайту жайы пысықталды."
Сонымен қатар Президенттер өңірлік және халықаралық күн тәртібіндегі өзекті мәселелер жөнінде пікір алмасты.
Былтыр елдегі тауар айналымының жалпы көлемі 134 млрд 400 млн долларға жеткен.
"Бұл көрсеткіш алдыңғы жылмен салыстырғанда 32,1 процентке көп."
Бұл туралы Премьер-Министрдің орынбасары – Сауда және интеграция министрі Серік Жұманғарин мемлекет басшысы Қасым-Жомарт Тоқаевтың қабылдауы кезінде айтты.
Қазақстанның барлық негізгі сауда серіктесімен өзара тауар айналымында өсім байқалады.
"Өңделген өнімдер экспорты 26 млрд 500 млн долларды құрап, бұрын-соңды болмаған көрсеткішке жетті."
"Импортқа тәуелділікті барынша азайту үшін алдағы уақытта өңірлерде іске асырылатын ірі агрожобалардың топтамасы жасақталады, деді министр."
Кездесу соңында президент әлеуметтік маңызы бар азық-түлік тауарларының бағасын тұрақтандыруды және қосымша құны жоғары қазақстандық тауарларды экспортқа белсенді түрде шығаруды тапсырды.
"Мемлекет басшысы Қасым-Жомарт Тоқаев «Атамекен» президиумының төрағасы Райымбек Баталовты қабылдады, деп хабарлайды«Хабар 24»."
"Кездесуде шағын және орта бизнесті дамыту, отандық кәсіпкерлердің мәселелерін шешу жөніндегі Палатаның қызметі айтылды."
Райымбек Баталов шағын және орта бизнесті қолдаудың бірыңғай кешенді бағдарламасын әзірлеу керек деді.
"Оның айтуынша, бағдарламада отандық инвестицияны ынталандыру үшін орта бизнесті дамытуға баса мән берілуі қажет."
Кездесу соңында Қасым-Жомарт Тоқаев стратегиялық шешімдер қабылдау барысында бизнестің ұстанымын ескеру маңызды екенін ескертті.
Қазақстан мен Әзербайжан президенттері Астана халықаралық қаржы орталығына барды.
Қос ел басшысы ондағы Халықаралық соттың жұмысымен танысты.
"Аппарат жетекшісі Кристофер Кэмпбелл Холт, Орталық Азиядағы ағылшын құқығы нормалары мен қағидаттарына негізделген, ең алғашқы сот жүйесі туралы баяндады."
Ол соттың азаматтық және коммерциялық дауларды шешу үшін ең үздік халықаралық стандарттар бойынша жұмыс істейтінін жеткізді.
Президенттер Венчурлық қаржыландыру және технологиялық инновацияларды дамыту жөніндегі хабтың қызметін де көрді.
Сондай-ақ орталыққа тіркелген компанияларды «бір терезе» қағидаты бойынша қолдау туралы мәлімет берілді.
Ал шара соңында Әзербайжан Президенті «Астана» халықаралық қаржы орталығының Құрметті қонақтар кітабына қолтаңба қалдырды.
Қазақстан мен Әзербайжан тауар айналымын 1 миллиард доларға дейін ұлғайтады.
Екі елдің үкіметтері ірі жобаларды қолға алады.
"Бүгін елге, ресми сапармен келген Ильхам Әлиев пен Қасым-Жомарт Тоқаев осындай келісімге келді."
"Әрі Жоғары мемлекет-аралық кеңес құру туралы хаттамаға, қол қойды."
Қорған Қонысбайұлы @KORGANTORE: - Қасым-Жомарт Тоқаев пен Ильхам Әлиевтің кездесуінде іскерлік қарым-қатынастан гөрі бауырмалдық байқалып тұр.
Жалпы Президенттер жиі көрісіп тұрады.
Былтыр тамызда қазақ басшысы ресми сапармен Әзербайжанға барған еді.
Енді міне әріптесін қазақ жерінде қарсы алып жатыр.
Қазір тараптар шағын құрамда кездесу өткізуге аттанып барады.
Әзербайжан Қазақстанның Оңтүстік Кавказдағы негізгі сауда-экономикалық әріптесі.
Достас екі елдің серіктестігінде серпін бар.
Бауырлас елдердің басшылары ынтымақтастықтың көкжиегін кеңейткісі келеді.
Ильхам Әлиевтің Астанаға келудегі мақсаты да сол.
Хош.
"Былтыр арадағы тауар айналымы 40 процентке өсіп, жарты миллиард долларға жетті."
Бұл санды енді 1 миллиард долларға дейін ұлғайту көзделіп отыр.
"Қасым-Жомарт Тоқаев, Қазақстан Республикасының президенті: - Біз Кавказ аймағында жетекші рөл атқаратын Әзербайжан мемлекетімен экономикалық қатынастар мен ынтымақтастықты дамыту үшін ауқымды жұмыс жүргізуді көздеп отырмыз."
Біздің арамызда ешқандай мәселе жоқ.
Тек қана осы бағытта алға ілгерілеуге деген ниет қана бар.
"Ильхам Алиев, Әзербайжан Республикасының президенті: - Құрметті Қасым-Жомарт Кемелұлы, ең алдымен арнайы шақырғаныңызға және қонақжайлығыңызға алғыс айтамын!"
Гейдар Әлиевке көрсеткен құрметіңіз үшін бүкіл Әзербайжан халқының және жеке өз атымнан ризашылығымды білдіргім келеді.
"Жалпы, біз барша Қазақстан халқының елімізге деген ыстық ықыласын әрқашан сезініп келеміз."
Әзербайжанға ресми сапарыңыз барысында осындай тілеулестікті Сіз де байқадыңыз деп ойлаймын.
Біздің ресми сапарлар аясында жиі кездесуіміз осы қарым-қатынасымыздың сипатын аңғартады және ұдайы байланыста болу қажет екенін көрсетеді.
Екі ел бір-бірімен тонның ішкі бауындай араласып жатқанына мына бір құжаттар дәлел.
"Тараптар былтыр стратегиялық қатынас пен одақтастық байланысты нығайту жөніндегі декларацияға, әрі ынтымақтастықты дамытудың 2026 жылға дейінгі кешенді бағдарламасына қол қойды."
Ал бүгін сапар аясында Жоғары мемлекетаралық кеңес құрылды.
Бұл жоғарыда айтқан берік байланыстың белгісі.
Ал байланыс тек экономикамен шектелмейді.
Мәдени бағытты да қамтиды.
"Қасым-Жомарт Тоқаев, Қазақстан Республикасының президенті: - Екі елдің мәдени онкүндігін өткізу туралы уағдаластықты ерекше атап өткім келеді."
Биыл Әзербайжанда Қазақстанның мәдениет күндері өтеді.
Елдеріміздің шынайы достығы мен өзара қолдауының тағы бір айқын дәлелі – қазақ халқының Әзербайжанға тартуы Физули қаласындағы Құрманғазы атындағы балалар шығармашылық орталығы.
Бұл нысанның құрылысы қарқынды жүріп жатқаны жөнінде маған мәлімдеді.
Осы маңызды нысанның ашылуын жуық арада көре аламыз деп ойлаймын.
"Біз гуманитарлық байланысты жан-жақты дамытып, ортақ рухани және мәдени құндылықтарды байытуға ниеттіміз."
"Ильхам Алиев, Әзербайжан Республикасының президенті: - Гуманитарлық саладағы ынтымақтастықтың айрықша маңызды екенін айта кеткім келеді."
"Қазақстанның Әзербайжандағы, сондай-ақ Әзербайжанның Қазақстандағы мәдениет күндерінің ұйымдастырылуы елдерімізді одан әрі жақындата түседі."
"Біздің ойымызша, мемлекетаралық қарым-қатынасымыздың негізі – осы гуманитарлық сала."
Біз шын мәнінде өзара ынтымақтастық пен одақтастықтың жаңа деңгейіне көтеріліп жатырмыз.
Сонымен бүгін Президенттер экспорттық-импорттық тауарлар тізімін кеңейтуге уағдаласты.
Бұл орайда тараптар Транскаспий халықаралық көлік бағытына иек артады.
Сондықтан екі ел де логистикалық қызметтерді жетілдірмек.
"Бірыңғай көлік операторларын құру, техникалық және тарифтік шарттарды жаңғырту, әкімшілік кедергілерді жою да көзделіп отыр."
Орта дәліздегі инфрақұрылымды дамытуға Қазақстан мен Әзербайжан үшінші елдерді тартпақ.
Президенттер энергетика саласындағы ынтымақтастықты дамытуға да айрықша көңіл бөлді.
Әсіресе біздің тарап әлемдік нарыққа энергия жеткізу жолын әртараптандырып жатыр.
Нәтиже жаман емес.
Бұған дейінгі келісімдердің арқасында биыл Қазақстан мұнайының бірінші партиясы Әзербайжан арқылы кетті.
Ендігі қадам – экспорт көлемін ұлғайту.
Бұдан бөлек Президенттер екі елдің үкіметтеріне ірі жобаларды анықтауды міндеттеді.
Яғни Әлиевтің бұл сапары ынтымақтастықтың аясын кеңейтуге ықпал етпек.
"Қорған Қонысбайұлы, Айдос Меделбек, Марат Диханбаев, Алмас Омарғалиев"
Қазақстан мен Әзербайжан Президенттері Ақордада шағын құрамда келіссөз жүргізді.
"Мемлекет басшысы Қасым-Жомарт Тоқаев шақыруын қабыл алып, Астанаға ресми сапармен келгені үшін Ильхам Әлиевке алғыс айтты."
"Кездесу барысында Президент ""Кавказ аймағында жетекші роль атқаратын Әзербайжан мемлекетімен экономикалық қатынастар мен ынтымақтастықты дамыту үшін ауқымды жұмыс жүргізуді көздеп отырмыз."
Біздің арамызда ешқандай мәселе жоқ.
Тек ғана осы бағытта алға ілгерілеуге деген ниет бар екендігін жеткізді.
"Айта кету керек, былтыр тамызда Қасым-Жомарт Тоқаев Бакуге барып, нәтижелі келісімдерге қол жеткізген болатын."
Енді президенттердің екі ел үкіметіне берген тапсырмаларының орындалу барысын пысықтау қажеттілігі туып отыр.
Қазақстан мен Әзербайжан – бауырлас әрі достас мемлекеттер.
"Сондықтан сауда-экономика және инвестиция салаларындағы жан-жақты ынтымақтастықты одан әрі дамытуға, қос тарап зор мән беріп отыр."
Елге ресми сапармен келген Ильхам Әлиевті Қасым-Жомарт Тоқаев жаңа Ақордада сән-салтанатымен қарсы алды.
Енді екі мемлекеттің басшылары шағын және кеңейтілген құрамда кездесу өткізеді.
Президенттер қандай мәселелерді талқыламақ?
"Президент Қасым-Жомарт Тоқаев өз сөзінде жиналған қауымды қасиетті Рамазан айымен құттықтап, бұл ай күллі мұсылман қауымы үшін ерекше уақыт екенін, жамағат осы айда ізгі амалдар жасап, мол сауапқа кенелетінін айтты."
Бір жылдың ішінде еліміздің қоғамдық-саяси өмірінде болған айтулы оқиғаларға арнайы тоқталды.
Сондай-ақ Мемлекет басшысы халқымыздың дүниетанымына сай дәстүрлі исламды дәріптеу қажет екеніне назар аударды.
Ұлттық мәдениетімізді дамыту маңызды екеніне тоқталды.
"Президент қазіргі жаһандық ахуалға алаңдайтынын білдіріп, қоғамда мейірімділік, жанашырлық, қамқорлық сияқты қасиеттер жетіспей жатқанына назар аударды."
"Айтуынша, адамзат үшін өте қауіпті бұл үрдісті тоқтатуға бәріміз күш салуымыз керек."
"Ол үшін осы асыл қасиеттерді әрқайсымыз жүрегімізде сақтап, оны күнделікті іс-әрекетпен, көркем мінезбен көрсеткен абзал деді."
"Мемлекет басшысы сөзінің соңында барша Қазақстан халқына амандық, бақ-береке тіледі."
– Халқымыз «Ырыс алды – ынтымақ» деп бекер айтпаған.
"Қоғамда бейбітшілік пен келісім болса ғана, еліміз табысқа жетеді."
Алға қойған игі мақсаттарға қол жеткізе аламыз.
"Ал елден ынтымақ кетсе, мемлекетте даму болмайды, жұрттың болашаққа деген сенімі де азаяды."
Сондықтан елдің бірлігі мен ынтымағын сақтау негізгі міндетіміздің бірі.
Бұл баршамыз жұмылып атқаратын жұмыс болуы керек.
Қазақтың әдет-ғұрпы әрдайым ізгілікке шақырады.
Әрбір салттың терең тәрбиелік мәні бар.
"Мысалы, ақсақалдарымыз жастарға батасын береді."
"Жастарымыз үлкеннің алдын кесіп өтпейді, құрметін көрсетеді, ешкімнің ала жібін аттамайды."
"Халқымыз қашанда қыз баланы сыйлап, қадірлеген."
"Мұның бәрі дәстүрлі ислам құндылықтарымен тығыз үндеседі, – деді Қасым-Жомарт Тоқаев."
"Президент Қасым-Жомарт Тоқаев Дүниежүзілік денсаулық сақтау ұйымын 75 жылдық мерейтойымен құттықтады, деп хабарлайды«Хабар 24»."
Сондай-ақ 7 сәуір Дүниежүзілік денсаулық сақтау күні екенін атап өтті.
Мемлекет басшысы өзінің твиттердегі парақшасында: «Біз әлем халқының денсаулығын нығайту жөніндегі Ұйымның қажырлы қызметін құптаймыз.
"Қазақстан денсаулық сақтау саласының барлығына қолжетімді әрі әділ болуын толық қолдайды», - деп жазды."
Президент төрт мемлекеттің елшілерінен сенім грамоталарын қабылдады.
"Ақордаға Малайзия, Сауд Арабиясы Корольдігі, Түркия және Иран елшілері келді."
Мемлекет басшысы дипломаттар өз міндеттерін орындау кезінд біздің Үкімет оларға жан-жақты қолдау көрсететінін атап өтті.
"Осыдан соң еліміздің аталған 4 мемлекетпен саяси, экономикалық байланыстарды қоса алғанда, барлық салада тығыз қарым-қатынас орнатқан стратегиялық серіктес екенін жеткізді."
Сосын Қазақстан халықаралық ынтымақтастыққа әрдайым ашық екенін айтты.
Қазақстан – Францияның Орталық Азиядағы басты сауда серіктесі.
Екі ел арасында іске асыруды қажет ететін уағдаластықтар көп.
Франция президентінің Арнаулы өкілі Изабель Дюмонды қабылдаған Мемлекет басшысы осылай деді.
Президент біздің елдегі француз компанияларының қызметін қолдау жалғаса беретінін айтты.
Елімізде француз капиталының үлесі бар 170 кәсіпорын жұмыс істейді.
Арнаулы өкіл Изабель Дюмон Қасым-Жомарт Тоқаевқа Франция Президенті Эммануэль Макронның хатын табыс етті.
Сондай-ақ әлемдегі күрделі геосаяси жағдайға қатысты еліміздің ұстанымына жоғары баға берді.
"Мемлекет басшысы өз кезегінде игі сәлемі үшін Франция Президентіне алғыс білдіріп, оны Қазақстанға сапармен келуге шақырды."
"Қасым-Жомарт Тоқаев Қазақстан мен Франция арасындағы сауда-экономикалық, мәдени-гуманитарлық байланыстардың қарқынды дамып келе жатқанын атап өтті."
"Мемлекет басшысы Қасым-Жомарт Тоқаев Ұжымдық қауіпсіздік туралы шарт ұйымының бас хатшысы Иманғали Тасмағамбетовті қабылдады, деп хабарлайды«Хабар 24»."
Кездесуде алдымен хатшылық қызметі жөнінде мәлімет берілді.
Сондай-ақ ұйымның осы жылғы жоспары талқыланды.
Әңгімелесу барысында Ұжымдық қауіпсіздік туралы шарт ұйымы жұмысының негізгі бағыттары да сөз болды.
"Атыраудағы күрделі экологиялық жағдайға қатысты Атырау мұнай өңдеу зауыты мен ""Казахстан Петрокемикал Индастриз"" компаниясының үстінен прокуратура тексеріс жүргізеді."
Бұл жайында Экология және табиғи ресурстар министрі Зүлфия Сүлейменова хабарлады.
"Оның айтуынша, кәсіпорындардағы экологиялық талап көңіл көншітпейді."
Табиғатты қорғау заңнамасын бұзу деректері бар.
Былтыр Атырау мұнай өңдеу зауытының ісі сотқа жолданған.
Алайда биыл да экологиялық көрсеткіштер жақсармаған.
"Министр бұл мәселе бойынша зауыт мен ""Қазмұнайгаз"" компаниясына хат жіберетінін мәлімдеді."
"Бұған дейін ""Ақ Жайық"" мемлекеттік табиғи резерваты аумағында қамыс өртеніп, қаланы түтін басқан."
"Атырау мұнай өңдеу зауыты мен KPI кәсіпорны да ауаға зиянды заттарды көп шығарып, Атырауда күрделі экологиялық жағдай қалыптасты."
Қаланы көк түтін тұмшалады.
Мемлекет басшысы «Теңізшевройл» компаниясының 30 жылдығына арналған салтанатты жиынға қатысты.
Президент «Шеврон» корпорациясы Қазақстанмен бірлескен кәсіпорын ашқан алғашқы шетел компаниясы екенін атап өтті.
Бүгінде «Теңізшевройл» жетекші халықаралық компания ретінде еліміздің экономикалық дамуына табысты үлес қосып келеді.
"Компания 30 жыл ішінде елге 70 млрд доллар инвестиция құйып, бюджетке 160 млрд доллардан астам кіріс әкелді."
Сондай-ақ «Шеврон» тауарлар мен қызметтердің 70 пайызын жергілікті өнім жеткізушілерден сатып алады.
«Теңізшевройл» жұмысшыларының 95 проценттен астамы Қазақстан азаматтары» деді Қасым Жомарт Тоқаев.
Кәсіпорын ширек ғасырдан астам уақыт ішінде 100-ден астам ірі әлеуметтік жобаны іске асырған.
"Салтанатты жиын барысында кәсіпорынның бірқатар еңбек ардагері Мемлекет басшысының Жарлығымен «Құрмет», III дәрежелі «Еңбек Даңқы» ордендерімен және «Ерен еңбегі үшін» медалімен марапатталды."
Қасым-Жомарт Тоқаев Қазақстан Республикасының президенті: - Шеврон корпорациясы Қазақстанмен бірлескен кәсіпорын ашқан алғашқы шетел компаниясы.
Компанияның құрылуы 30 жыл бұрын шын мәнінде үлкен бетбұрыс болды.
"Қазақстан бүкіл халықаралық қауымдастыққа, шетелдік инвесторларға тартымды мемлекет ретінде өз есігін ашты."
Біз осы ынтымақтастық арқасында Еуразия құрлығында мұнай өндіретін ірі мемлекетке айналдық.
Қазір еліміз жыл сайын 70 млн тонна мұнайды шетелге сатып жатыр.
Бұған біздің серіктестеріміз де өз үлесін қосып келе жатқаны сөзсіз.
"Сейсенбі, 4 сәуірде өткен Үкімет отырысының қорытындысы бойынша ҚР Премьер-Министрі Әлихан Смайылов БАҚ алдында мәлімдеме жасап, жанар-жағармай материалдары бағасының көтерілу себебін түсіндірді, деп хабарлайды primeminister.kz."
"«Бұл оңай шешім емес, бірақ оны қабылдауға мәжбүрміз."
"Егер қазір мұндай шешімді қабылдамасақ, онда жақын арада жанармай тапшылығына тап боламыз», —деді Үкімет басшысы."
"Әлихан Смайылов Қазақстанда дизель мен бензиннің тұтыну деңгейі ең жоғары екенін айтты, жылына 1 адамға дизель 370 литрден келеді."
"Мысалы, Ресейде – 225 литр, Қырғызстанда – 98 литр, Өзбекстанда – 44 литр."
Сонымен бірге тұтыну деңгейі жоғары қарқынмен өсіп келеді.
«Мұндай жағдай жанар-жағармайдың көрші елдерге транзиттік көліктермен және “сұр” экспорт түрінде шығарылуының артуына байланысты.
"Ал экономиканың негізгі салаларында нақты тұтыну көлемі айтарлықтай өзгерген жоқ», —деді Премьер-Министр."
"Үкімет басшысының айтуынша, мемлекет жанармай өндірісін ұлғайту үшін барлық шараны қабылдауда."
"Мысалы, өткен жылы дизель отынын өндіру 5,2 млн тоннаны құрап, рекордтық деңгейге жетті."
"Жалпы соңғы 5 жылда бензин өндірісі 70%-ға, дизель өндірісі 33%-ға өсті."
«Біздің отандық мұнай өңдеу зауыттары өз мүмкіндіктерінің ең жоғары шегінде жұмыс істеуде.
Алайда жанармай тапшылығының қаупі азаяр емес.
Сыртқа тасып әкету мен тапшылықтың негізгі себебі – Қазақстандағы жанар-жағармай бағасының төмендігі болып отыр.
"Мысалы, Ресейде дизель отыны 45%-ға, Қырғызстанда 64%-ға, Өзбекстанда 2 есе қымбат."
"Нәтижесінде арзан отын әртүрлі жолдармен көрші елдерге әкетіліп жатыр», —деді Үкімет басшысы."
Әлихан Смайылов наурыз айының өзінде жанар-жағармай материалдарын тұтыну көлемі өткен жылдың сәйкес кезеңімен салыстырғанда 15%-ға өскенін айтты.
"Егер республика баға айырмашылығын қысқартпаса, онда биыл 850 мың тоннаға дейін көлемде жанармай тапшылығына ұрынады."
"«Біздің арзан отын өзіміздің ұлттық мүдделерімізге емес, көрші елдердің экономикасына жұмыс істеп отыр."
Сондықтан жанар-жағармай нарығындағы жағдайды тұрақтандыру үшін баға айырмашылығын төмендету керек.
Бұл елден мұнай өнімдерінің жаппай шығарылуын азайтуға және ішкі нарықты қамтамасыз етуге мүмкіндік береді.
"Бізде бұдан басқа жол жоқ», —деді Премьер-Министр."
"Оған қоса Үкімет басшысының айтуынша, ауыл шаруашылығы тауарын өндірушілерге арзандатылған дизель толығымен бөлінді."
Оларға баға 204 теңге болып қала бермек.
"«Үкімет отынның ішкі нарығын қолдау және заңсыз әкетудің жолын кесу үшін басқа да тиісті шараларды қабылдайтын болады», —деп түйіндеді Әлихан Смайылов."
"Сайлауда жеңіске жетіп, басым дауыс жинаған «AMANAT» партиясы Президентке Әлихан Смайыловтың кандидатурасын ұсынған болатын."
Заңға сәйкес Қасым-Жомарт Тоқаев ұсынылған кандидатура бойынша Мәжілістегі партиялардың фракцияларымен кеңесті.
Кейін төменгі палатаның жалпы отырысында халық қалаулылары дауыс берді.
Жиынға қатысқан 97 депутаттың 82-сі Смайыловтың кандидатурасын жақтады.
"Осылайша, Әлихан Асханұлы министрлер кабинетіне әрі қарай да жетекшілік ететін болды."
«AMANAT» партиясының атынан Премьер-министр лауазымына Әлихан Смайыловтың кандидатурасы ұсынылды.
Бұл туралы Парламент Мәжілісінің және «AMANAT» партиясының төрағасы Ерлан Қошанов Мемлекет басшысымен кездесу барысында айтты.
Қолданыстағы заңнамаға сәйкес Мемлекет басшысы ұсынылған кандидатураны Мәжілістегі партиялардың басқа фракцияларымен жуық арада талқылайды.
"Парламентте аса маңызды мәселе талқыланса, жалпы отырысты мемлекеттік телеарналар арқылы тікелей эфирде көрсету керек."
"Бұның арқасында азаматтар өздері сайлаған депутаттың қалай жұмыс істейтінін нақты көріп, баға бере алады."
Бүгін Парламенттің 8-шақырылымының алғашқы сессиясын ашқан мемлекет басшысы Қасым-Жомарт Тоқаев осылай деді.
Бұдан бөлек Президент Ата-заңға қарама-қайшы келетін заңдарды өзгерту мен елдегі инфрақұрылымды дамыту жайына да тоқталды.
Жаңадан сайланған мәжіліс депутаттары назар аударуы тиіс бірқатар мәселелерді жіпке тізіп берді.
Елде 1 жыл ішінде 5 бірдей маңызды саяси науқан өтті.
"Референдумнан бастап, мәжіліс пен мәслихат депутаттарының сайлауы."
Президенттің сөзінше Қазақстан геосаяси аймақта түбегейлі реформа жүргізіп жатқан бірден-бір ел.
Өзгерістер мұнымен бітпейді.
Бұл – ұзақ жолдың басы ғана.
Себебі саяси құрылымды жетілдіру қажет-деді Тоқаев.
"Қасым-Жомарт Тоқаев, Қазақстан Республикасының Президенті: - Биыл алғаш рет 45 аудан және облыстық маңызы бар қала әкімдерін тікелей сайлау өтеді."
Содан кейін еліміздегі барлық аудан әкімдерін сайлайтын боламыз.
"Осылайша, биліктің барлық институттары жаңарып, тың қарқынмен жұмыс істей бастайды."
"Біз саяси үдерісті демократияландырып, азаматтардың мемлекетті басқару ісіне қатысу мүмкіндігін кеңейте береміз."
Бұл сайлау бұрынғыдан өзгерек болды.
Парламенттің төменгі палатасына алғаш рет оппозициялық партия өтті.
"Сондай-ақ, өзін-өзі ұсынған үміткерлер депутат атанды."
Енді алдағы 5 жылда халық қалаулылары ел игілігі үшін тиімді жұмыс істеу керек.
"Президенттің сөзінше, бұл ел тағдыры шешілетін маңызды кезең болмақ."
"Қасым-Жомарт Тоқаев, Қазақстан Республикасының Президенті: - Елімізді қарқынды дамыту үшін сапалы заңнамалық база қалыптастыру керек."
Ол үшін экономикаға қажетті ережелер мен қағидаларды өзгерту қажет.
Бұл бағытта алғашқы қадамдар жасалды.
Монополиядан арылту және елімізден заңсыз шығарылған капиталды қайтару жұмыстары жүргізіліп жатыр.
"Бұл елімізге орнықты, бәсекеге қабілетті ірі бизнес керек емес дегенді білдірмейді."
"Керісінше, қажет екені сөзсіз және біз оны қолдаймыз."
Қ. Тоқаев: Іскерлік белсенділікті ынталандыру қажет Президент алдағы 5 жылды шағын және орта бизнесті қолдауға арнауды ұсынды.
"Ұлттық жобалар уақтылы әрі сапалы жүзеге асырылып, бюджеттің әрбір тиыны тиімді жұмсалуы керек."
Ал бұған парламент бақылау жасауы тиіс.
"Қасым-Жомарт Тоқаев, Қазақстан Республикасының Президенті: - Қысқасы, депутаттарға бір ғана маңызды міндет жүктеледі."
"Яғни, әрдайым өзгерістердің бел ортасында болу керек."
Сіздер шешім қабылдайсыздар және сол үшін жұрт алдында жауап бересіздер.
Халықтың мүддесін тиімді қорғау және еліміздегі өзекті мәселелерді шешуге атсалысу үшін азаматтармен тығыз қарым-қатынас орнату қажет.
Қ. Тоқаев: Инфрақұрылым жоспарын қабылдау қажет Елде инфрақұрылымға да қатысты біраз проблема бар.
Қыста тұтастай қалаларда бүрсең қаққан қараша халықтың мәселесін тағы бір еске алды.
Әбден тозған энергетика инфрақұрылымы әрең жұмыс істеп тұр.
Қазір Президент тапсырмасымен электр энергетикасы нарығын дамытудың жаңа үлгісі әзірленіп жатыр.
"Қасым-Жомарт Тоқаев, Қазақстан Республикасының Президенті: - Қазір Мәжілістің қарауында электр энергетикасына қатысты үш заң жобасы жатыр."
"Депутаттық корпус заңнамадағы тиісті өзгертулерді шұғыл түрде қарап, қабылдауға тиіс."
Коммуналдық желілердің әбден тозу салдарынан барлық өңірде дерлік қайта-қайта апат болып жатыр.
"Көптеген қалада жол, электр тарату желісі, газ құбыры секілді негізгі инфрақұрылымдардың тапшылығы қатты байқалады."
Біз еліміздің инфрақұрылымдық қуатын қалыптастыруымыз қажет.
Сондықтан мен Ұлттық инфрақұрылым жоспарын қабылдауды ұсынамын.
Құжатта осы саладағы басты мәселелер ашық көрсетілуге тиіс.
Сонымен бірге 2029 жылға дейін іске асырылатын негізгі жобалар қамтылуы қажет.
Заңдарды реттеу Заң шығару Парламентке жүктелген жауапты іс.
"Қазір жұрт кейбір заңдарға  наразылық білдіріп, шағым айтуда."
"Ал Конституциялық Сот болса, олардың дені орынды екенін көрсетіп отыр."
Яғни заңнаманың жекелеген нормалары Ата заңға қайшы екені анықталды.
Осы ретте Президент заңдардың конституцияға толық сай болуында Парламент табандылық танытуы керектігін айтты.
"Қасым-Жомарт Тоқаев, Қазақстан Республикасының Президенті: - Конституцияға қайшы мұндай нормалар жарамсыз деп танылады."
Осындай ережелерге сүйеніп қабылданған соттың және басқа мемлекеттік органдардың шешімдері қайта қаралуға тиіс.
Заңдарымыз Конституцияға толық сай болуы керек.
"Парламент осы маңызды мәселеге байланысты табандылық танытып, басты рөл атқаруы қажет."
Бұл жұмыс азаматтардың конституциялық құқықтарын қорғау жүйесін күшейте түсуге мүмкіндік береді.
"Парламент жұмысындағы ашықтық Риат Шони, тілші: - Депутат болу биік мансап емес, бұл зор жауапкершілік және маңызды міндет."
Парламенттің өз жұмысы да барынша ашық болуға тиіс.
"Осы ретте Президент Қасым-Жомарт Тоқаев Парламентте аса маңызды мәселе талқыланса, жалпы отырысты мемлекеттік телеарналар арқылы тікелей эфирде көрсету ұсынысын айтты."
"Бұның арқасында азаматтар өздері сайлаған депутаттың қалай жұмыс істейтінін нақты көріп, баға бере алады."
"Ал Парламенттегі пікірталастар, шын мәнінде, жалпыұлттық ауқымға ие болады."
"Риат Шони, Ерлан Наурызбаев, Алмас Омарғалиев"
"Мемлекет басшысы Қасым-Жомарт Тоқаев ҚКП ОК Саяси бюросының мүшесі, ҚХР Шыңжаң-Ұйғыр автономиялық ауданы ҚКП партия комитетінің хатшысы Ма Синжуйді қабылдады, деп хабарлайды Ақорданың баспасөз қызметі."
Әңгімелесу барысында өңіраралық ынтымақтастықты дамыту мәселесіне назар аударылды.
"Қазақстан Шыңжаң өлкесімен өнеркәсіп, көлік, логистика, ауыл шаруашылығы және туризм секілді көптеген бағыт бойынша табысты қарым-қатынас жасап отыр."
Кездесуде Қасым-Жомарт Тоқаев Қазақстан Қытаймен стратегиялық серіктестік пен мәңгілік достық рухында жан-жақты ынтымақтастықты тереңдетуге баса мән беретінін айтты.
"Мемлекет басшысы екі ел арасында барлық деңгейде белсенді әрі сенімді саяси диалог қалыптасқанына тоқталып, ҚХР-ды Қазақстанның басты сауда серіктестерінің бірі ретінде атап өтті."
– Қытай Халық Республикасының Төрағасы Си Цзиньпин мырзаның былтыр қазан айында Қазақстанға жасаған сапары өте сәтті болғанын айтқым келеді.
Бұл СOVID пандемиясы салдарынан болған ұзақ үзілістен кейінгі бірінші сапар екенін атап өттік.
Біз өте маңызды келісімдерге қол жеткіздік.
"Екі елдің үкіметтері мен тиісті аймақ басшыларына ең жоғары деңгейде қол жеткізген уағдаластықтарды табысты жүзеге асыру міндеті жүктелді, – деді Президент."
"Өз кезегінде Ма Синжуй қонақжайлық көрсеткені үшін Қасым-Жомарт Тоқаевқа алғыс айтып, ҚХР Төрағасы Си Цзиньпиннің сәлемін жеткізді."
– Менің сапарымның негізгі мақсаты – ҚХР Төрағасы Си Цзиньпин мен Сіздің араңыздағы маңызды стратегиялық келісімдерді жүзеге асыру.
Біз Қытайдың бір өлкесі ретінде еліміздің батысындағы мемлекеттермен қарым-қатынастарды нығайтуға жауаптымыз.
Қазақстан – біз үшін өзара ынтымақтастықтың басым бағыты.
"Жалпы, Қытай мен Қазақстанның ынтымақтастығы Шыңжаң арқылы жүзеге асырылады, – деді Ма Синжуй."
"Кездесу соңында  Президент Шыңжаң басшысының Қазақстанға сапары өңіраралық байланысты тереңдетіп, оның бағыт-бағдарын нақтылай түсуге тың серпін беретініне назар аударды."
"Сондай-ақ Қасым-Жомарт Тоқаев Си Цзиньпиннің ҚХР Төрағасы болып қайта сайлануына байланысты оған ізгі тілегін жолдап, сәттілік тіледі."
Президент Қасым-Жомарт Тоқаев аралас жекпе-жек шебері Шавкат Рахмоновты қабылдады.
Мемлекет басшысы спортшыны таяуда Лас-Вегас қаласында өткен UFC турниріндегі жеңісімен құттықтады.
"Шавкат Рахмонов секілді мықты атлеттердің жеңіске деген ерік-жігері мен жетістігі өскелең ұрпақты жігерлендіретінін, салауатты өмір салтын ұстануға ынталандыратынын айтты."
Сонымен қатар Президент спортшының алдағы уақытта биік белестерді бағындыра беруіне тілектестік білдірді.
"Шавкат Рахмонов та жанкүйерлердің үмітін ақтап, еліміздің мерейін асқақтата беретінін жеткізді."
"Шавкат Рахмонов, аралас жекпе-жек шебері: - Бүгін мемлекет басшысының қабылдауында болдым."
Өте қарапайым кісі екен.
"Өткенде де наурыз мейрамымен құттықтап, арнайы қарсы аламын деп өзі айтқанды."
"Сондықтан бүгін келіп бетпе-бет сөйлесіп, жалпы жақыннан таныстық."
"Жалпы, кездесу өте керемет өтті."
Мен үшін бұл өте үлкен абырой.
Президент Қасым-Жомарт Тоқаев Катар Әмірі шейх Тәмим бен Хамад Әл Тәнимен телефон арқылы сөйлесті.
"2023 жылғы 23 наурыз Мемлекеттер басшылары бір-бірін қасиетті Рамазан айының басталуымен құттықтап, Қазақстан мен Катар халықтарына бақ-береке тіледі."
"Әңгімелесу барысында сауда-экономикалық, инвестициялық және гуманитарлық салалардағы екіжақты ынтымақтастықты одан әрі нығайту перспективалары талқыланды."
Сондай-ақ Катар Әмірінің былтыр қазан айында Астанаға жасаған мемлекеттік сапары барысында қол жеткізілген уағдаластықтарды тиімді жүзеге асыру мәселесіне ерекше назар аударылды.
Тараптар екі ел арасындағы өзара сауда-саттық қарқынын сақтауға және қаржы саласындағы инвестициялық жобаларды іске асыруға ниетті екенін растады.
Президент Қасым-Жомарт Тоқаев Иордания Королі II Абдалла бен Хусейнмен телефон арқылы сөйлесті.
Мемлекеттер басшылары бір-бірін барша мұсылман қауымы үшін қасиетті саналатын Рамазан айының басталуымен құттықтады.
"Сондай-ақ мемлекет басшылары Қазақстан мен Иордания арасындағы қарым-қатынастың болашағын талқылап, тұрақты байланысты жалғастыруды уағдаласты."
"Мемлекет басшысы Қасым-Жомарт Тоқаев Қазақстан халқын Рамазан айының басталуымен құттықтады, деп хабарлайды«Хабар 24»."
«Бұл – күллі мұсылман қауымы үшін мән-маңызы айрықша мезгіл.
"Адамзатты рухани тазаруға және жан-жақты кемелденуге бастайтын осы айда төзімділік, жанашырлық, имандылық сияқты құндылықтар кеңінен дәріптеледі», делінген Президент құттықтауында."
Сонымен қатар Қасым-Жомарт Тоқаев салт-дәстүрімізбен сабақтас асыл дініміз ғасырлар бойы Ұлы далада елдің бірлігін және қоғамның тыныштығын сақтау жолында маңызды рөл атқарып келе жатқанын атап өтті.
Қазақстан Президенті Қасым-Жомарт Тоқаев республика халқын Наурыз мерекесімен құттықтады.
МемлекетбасшысыҚасым-ЖомартТоқаевтыңНаурызмейрамыменқұттықтауы 2023 жылғы 22 наурыз Ардақты ағайын!
Баршаңызды Ұлыстың ұлы күнімен шын жүректен құттықтаймын!
"Әз-Наурыз – жаңару мен жаңғырудың, береке мен бірліктің бастауы."
"Жылдың бұл мезгілі – күн мен түн теңеліп, жер жүзі қайта түлейтін шақ."
"Сондықтан ата-бабамыз ежелден шуақты көктем мерекесіне айрықша мән берген, оны Ұлыстың ұлы күні деп ұлықтаған."
Қоғамдағы татулық пен келісім дәстүрлері ұлтымыздың салт-санасы мен әдет-ғұрпы түгел тоғысқан осы мейрамның сипатына сай келеді.
Наурыз бүгінде нағыз халықтық мерекеге айналды.
"Бұл күндері мейірімділік, жанашырлық, жасампаздық сияқты қасиеттер ерекше дәріптеледі."
"Соның арқасында еліміз бірлігін бекемдеп, тату-тәтті өмір сүріп жатыр."
Халқымыз әрдайым Наурыз мейрамын жақсылықтың жаршысына балаған.
Қазақстан дамудың жаңа дәуіріне қадам басты.
Түбегейлі өзгерістер қастерлі Отанымызды өркендетуге тың серпін береді деп сенемін.
"Ынтымағы жарасқан жұртымыздың ырысы артып, қолға алған игі бастамаларымыз оңынан болсын, ағайын!"
Әз-Наурыз әр шаңыраққа шаттық пен қуаныш әкелсін!
"Отбасыларыңызға амандық, құт-береке тілеймін!"
Ұлыс оң болсын!
Ақ мол болсын!
Бүгін Ұлыстың ұлы күні.
Наурыз мейрамы табиғаттың жаңаруын және жаңа өмірдің басталуын білдіреді.
"Күн мен түннің теңеліп, қытымыр қыстың ызғарынан құтылып, алдағы шуақты күндерден үміттендірген Наурыз мерекесі Тәуелсіз еліміздің зор ықыласпен тойланатын нағыз халықтық сипаттағы салтанатына айналды."
"Осы күндері республика бойынша мерекелік іс-шаралар, көрмелер, концерттер, ұлттық спорт түрлерінен жарыстар, жәрмеңкелер өтеді."
"Мысалы, еліміздің бас қаласында жүзден астам іс-шара жоспарланған."
Ал мәдени астана Түркістанда мереке 10 күн бойы тойланады.
"Зубайда Сұрағанова, этнограф: - Қыстың соңы және көктемнің басы."
Бұл маусымаралық кезең өте күрделі.
"Осы сәтте мифологиялық санада күрес жүреді: қыс - зұлымдық күштері, көктем - жақсылықтың нышаны."
Міне бұл ақ пен қараның арасындағы күрес.
"Егер 21-22 Наурызды алсақ, ол күн мен түннің теңелуі."
Қараңғылық пен жарық тең.
"Егер табиғатта мұндай тепе-теңдік болса, сәйкесінше ол қоғамға да әсер етеді."
"Демек, бұл күні барлық адамдар да тең дәрежеде болуы керек."
"Мемлекет басшысы Қасым-Жомарт Тоқаев «Тәуелсіздіктің 25 жылдығы» монументі жанындағы алаңда Наурыз мейрамына арналған мерекелік іс-шараға қатысып, сөз сөйледі."
"Қасым-Жомарт Тоқаев, Қазақстан Республикасының Президенті: - Наурыз – жыл басы, халқымыз ежелден тойлаған көктем мерекесі."
"Бұл – халық асыға күтетін аса ерекше мейрам, қыстың ызғары қайтатын, көктем шуағын төгетін сәт."
"Табиғат түлеп, тіршілік қайта жаңаратын мезгіл."
"Бұл мейрамды халқымыз тұтас ел болып, бір ұлт болып түгел тойлайды."
Наурыз кезінде бүкіл елге ортақ құндылықтар дәріптеледі.
"Яғни, Әз-Наурыз – нағыз халықтық мейрам."
"Азаматтарымыздың көзқарасы әртүрлі болғанымен, барлығының тілегі – бір."
"Бұл – елдің амандығы, мемлекеттің жарқын болашағы."
Біз осы ортақ мақсат жолында жұмыламыз.
«Бірлік түбі – береке» дейді халқымыз.
"Қоғамда келісім және татулық болса, еліміз көздеген мақсатына жетеді."
Мемлекет басшысы Израиль Президенті Ицхак Герцогпен телефон арқылы сөйлесті.
Қасым-Жомарт Тоқаевқа қоңырау шалған Израиль басшысы Қазақстан халқын алдағы Наурыз мейрамымен және қасиетті Рамазан айының басталуымен құттықтады.
"Өз кезегінде Мемлекет басшысы Израиль Президентіне құттықтағаны үшін алғыс айтып, Песах мейрамы қарсаңында Израиль халқына амандық пен бақ-береке тіледі."
Сонымен қатар президенттер Қазақстан мен Израильдің сауда-экономика саласындағы ынтымақтастығын нығайту перспективаларын талқылады.
Әңгімелесу барысында екі жақты тауар айналымының көлемі арта бастағаны атап өтілді.
Сондай-ақ екі ел арасында мәдени-гуманитарлық байланыстарды нығайту маңыздылығы да сөз болды.
"Мемлекет басшысы Қасым-Жомарт Тоқаев өзінің конституциялық құқығын пайдаланып, Мәжіліс және жергілікті мәслихаттар депутаттарын сайлауға барды."
Президент Елордадағы Әл-Фараби атындағы Оқушылар сарайында орналасқан сайлау учаскесінде көпшілікпен бірге дауыс берді.
"Мәжіліс пен мәслихаттар сайлауы басталды, деп хабарлайды«Хабар 24»."
Бүкіл республика бойынша 10 мың 223 дауыс беру учаскесі ашылды.
Ал шетелдегі отандастарымызға 62 мемлекет аумағында 77 сайлау учаскесі ұйымдастырылды.
Орталық сайлау комиссиясы ұсынған ақпаратқа сәйкес биылғы науқан барысында барлығы 12 миллион 32 мың 550 қазақстандық өз таңдауын жасауға құқылы.
Ол үшін сайлау учаскесіне жеке басыңызды куәландыратын құжатты алып келу керек.
Соны көрсеткеннен кейін азаматтарға бюллетень табысталады.
1 адамға бір бюллетень тиесілі.
"Оны алып, кабинаға кіргеннен кейін кандидат немесе партия атауының оң жағындағы шаршыға белгі қою қажет."
Белгіні қарындашпен қоюға немесе оның үстін сызуға тыйым салынған.
"Егер сайлаушының мұршасы келмесе, бюллетеньді оның сенімді өкілі толтыра алады."
Бүгін сайлау алдындағы тыныштық күні.
Үгіт-насихат жұмыстары кеше аяқталды.
Енді кандидаттардың кез келген әрекетіне тыйым салынады.
Жалпы саяси науқан кезінде БАҚ 10 мыңға жуық үгіт материалын жариялаған.
"Олардың 5 мыңы телеарналарда, қалғаны газет пен интернет ресурстарында шықты."
Үгіт-насихат кезінде барлық партияға тең мүмкіндік берілді.
Баспасөзге арнайы мониторинг жүргізілді.
Прокуратура органдары насихаттауға қатысты 23 заң бұзушылық анықтады.
"Мәселен, тіркелмей жатып, өзін кандидат ретінде жариялаған 6 азамат жауапқа тартылды."
"Сондай-ақ материалдарын жыртқан, әлеуметтік желіде заңсыз сауалнама жүргізген, кандидаттардың үгітіне кедергі жасаған азаматтар да болған."
Бас прокуратура өкілдері сайлауға қатысушыларды заңдылықты мүлтіксіз сақтауға шақырды.
"Нұрлан Әбдіров, ҚР Орталық сайлау комиссиясының төрағасы: - Сайлау алдындағы үгіт сайлау туралы конституциялық заңның нормаларына сәйкес, сайлау болатын күннің алдындағы күнгі жергілікті уақыт бойынша 0 сағатта аяқталады."
Сайлау процесіне қатысушылардың барлығының назарын 18 наурызда тыныштық күні екендігіне назар аударамын.
Тыныштық күні сайлау алдындағы үгітпен байланысты кез келген әрекетке тыйым салынады.
Және ол үшін заңнамамен құқықтық жауапкершілік көзделгені естеріңізде болсын.
«Түркі елдері табиғи апаттың алдын-алу үшін күш жұмылдыруы керек.
Түркиядағы зілзала қауіп-қатерге қашанда дайын болу қажеттігін көрсетті».
Қасым-Жомарт Тоқаев осындай ұсыныс білдірді.
"Президент Түркі мемлекеттері ұйымының «Апат және төтенше жағдайлар менеджменті, гуманитарлық көмек» атты кезектен тыс саммитіне қатысты."
Бұл ретте Президент Алматыдағы Төтенше жағдайлар және алапат жер сілкіністерінің қауіп-қатерін азайту жөніндегі орталықтың тәжірибесін айтты.
Соның негізінде бірлескен әзірлік жасақтауды ұсынды.
Ол апаттан зардап шеккен елдерге көмек көрсету жұмысын үйлестіреді.
Бұдан бөлек қазақ басшысы іздестіру және құтқару қызметтерінің дайындығын күшейту керектігіне мән берді.
Осы мақсатта елдердің Төтенше жағдай мекемелерінің күштері мен техникалық құрал-жабдықтарының тізімі әзірленуі ықтимал.
Үшінші ұсыныс: өзара тәжірибе алмасу.
Биыл қазан айында киелі Түркістанда Ұйымның оныншы мерейтойлық саммиті өтеді.
Президент әріптестерін осы алқалы жиынға қатысуға шақырды.
Анкараға жұмыс сапарымен барған Президент Қасым-Жомарт Тоқаев Түркия басшысымен екі жақты кездесу өткізді.
Реджеп Тайип Ердоған қазақ басшысын «Кулие» резиденциясында өзі қарсы алды.
Кездесу барысында Қасым-Жомарт Тоқаев жойқын жер сілкінісінен зардап шеккен Түркия халқына көңіл айтты.
"Президент қауіп-қатерге қашан да дайын болу керек екенін атап өтіп, төтенше жағдайлар саласындағы ынтымақтастықты дамытудың маңыздылығына тоқталды."
"Осы орайда «Апат және төтенше жағдайлар менеджменті, гуманитарлық көмек» тақырыбында өтіп жатқан саммитті өте қажетті шара деді."
Тараптар сауда-экономикалық әріптестік жайын да талқылады.
Жыл соңына дейін екі жақты тауар айналымын 10 млрд долларға жеткізу жоспарда бар.
Қасым-Жомарт Тоқаев түрік инвесторларының Қазақстандағы жобаларын қолдауға дайын екенін айтты.
Сондай-ақ «Орта дәліз» деп аталатын Транскаспий халықаралық көлік бағыты да талқыланды.
Біздің тарап әлеуеті мол осы көлік-логистикалық бағдарды дамыту үшін ортақ инфрақұрылымдық жобаларды жүзеге асыруға дайын.
Мемлекет басшысы Қасым-Жомарт Тоқаевтың төрағалығымен Қауіпсіздік Кеңесінің кезекті отырысы өтті.
Жиында 2021-2025 жылдарға арналған Ұлттық қауіпсіздік стратегиясын жүзеге асыру аясында қабылданған Ұлттық қауіпсіздікке төнетін қатерлердің алдын алу жөніндегі іс-қимыл жоспарының орындалуы қаралды.
"Отырыс барысында Премьер-Министрдің бірінші орынбасары Роман Скляр баяндама жасады, сондай-ақ бірқатар мүдделі мемлекеттік орган басшылары есеп берді."
"Мемлекет басшысы қазіргі жағдайда сын-қатерлер мен ұлттық қауіпсіздікке төнетін қатерге нақты баға беріп, тиісті шараларды әзірлеу қажет екенін атап өтті."
Отырыс соңында ұлттық қауіпсіздікке төнетін қатерлердің алдын алу және ұлттық мүддені қорғау жүйелерінің тиімділігін арттыруға бағытталған шешімдер қабылданды.
"Мемлекет басшысы Қасым-Жомарт Тоқаев Ресей және Қытай мемлекетінің елшілерін қабылдады, деп хабарлайды«Хабар 24»."
Алдымен Алексей Бородавкинмен әңгімелесу барысында Ресей президенті Владимир Путиннің Қазақстанға сапары мен күзде Қостанайда өтетін XIX Өңіраралық ынтымақтастық форумының маңыздылығы сөз болды.
Қазақстан мен Ресей арасындағы серіктестіктің қазіргі жай-күйі де талқыланды.
Қытай Халық Республикасының Қазақстандағы елшісі Чжан Сяомен кездесуде мамырда өтетін «Орталық Азия + Қытай» саммиті мен Президенттің Қытайға жоспарланған мемлекеттік сапарының өзектілігі айтылды.
"Сондай-ақ екіжақты қатынасты одан әрі нығайту, экономикалық, инвестициялық және мәдени-гуманитарлық байланыстарды кеңейту мәселесі көтерілді."
Мемлекет басшысы Қытай Төрағасы Си Цзиньпиннің Украинаға қатысты жағдайды саяси тұрғыда реттеу жөніндегі бітімгершілік әрекетіне жоғары баға берді.
Мемлекет басшысы Қасым-Жомарт Тоқаев Қазақстан халқын бүгінгі Амал мерекесімен құттықтады.
«Көктемнің алғашқы лебін ала келетін бұл күнді жұртшылық ежелден асыға күткен.
Елдік пен ынтымаққа шақыратын осы мейрам – ұлтымыздың бауырмалдық салтының жарқын көрінісі.
"Жыл берекелі болсын, ағайын!»,- деді Президент."
Президент әкімдермен және мемлекеттік органдардың басшыларымен кеңес өткізді.
Жиында ел өңірлерінің әлеуметтік-экономикалық дамуына қатысты мәселелер қаралды.
Қасым-Жомарт Тоқаев әсіресе елде жан-жақты жүріп жатқан саяси жаңғыру процесіне ерекше тоқталды.
Мемлекеттігіміздің тұғырын және ел бірлігін нығайтатын жаңа идеологиялық тұжырымдар ұсынылды.
Мемлекет басшысы соңғы кезде бір аймаққа ғана белгілі адамдарға ескерткіш орнату сәнге айналғанын айтты.
Жергілікті ономастика комиссиялары бұған жол бермеуі тиіс.
Президент осындай орынсыз шешімдерге Республикалық комиссия тосқауыл қоюы керек екенін қадап айтты.
"Ақордада өткен кеңеске Премьер-Министрден бастап мемлекеттік орган басшылары, облыстар мен Астана, Алматы, Шымкент қалалары әкімдері қатысты."
Жиын барысында Қасым-Жомарт Тоқаев Жолдауда айтылған міндеттердің іске асырылуына және бұған дейін өзі берген  тапсырмалардың орындалуына ерекше мән берді.
Бір жыл ішінде жасалған өзгеріс дамудың жаңа кезеңіне жол ашты.
"Қазақстанда жүргізіліп жатқан реформалар ел ішінде ғана емес, шетелде де талқыланып жатыр."
"Қасым-Жомарт Тоқаев, Қазақстан Республикасының Президенті: - Біздің болашағымыз айқын, нақты жоспарымыз бар."
Мәжіліс және мәслихаттар сайлауы – билік институттарын жаңарту жұмысының қорытынды кезеңі.
Осылайша билік жан-жақты реформаларды жалғастыру үшін жаңа сенім мандатына ие болады.
"Елімізді дамыту жолында тың бастамалар көтеріп, оны табысты жүзеге асыру – басты міндет."
Қазір жетістікке мәз болып отыратын заман емес.
Жұмысты тың қарқынмен жалғастыру керек.
Қазір еліміздегі саяси жаңғыру процесі мәресіне жақындады.
Президент енді қоғамдық тұрақтылықты сақтау мәселесіне баса мән беру керек екенін айтты.
"Қасым-Жомарт Тоқаев, Қазақстан Республикасының Президенті: - Елімізді дамыту үшін саяси жүйені ғана жаңғырту жеткіліксіз."
"Реформалар, ең алдымен, қоғамда жаңа саяси мәдениет қалыптастыруы керек."
Сонымен бірге жаңа құндылықтарды орнықтыруы қажет.
"Ең алдымен, ел мүддесіне және әр адамның құқығына басымдық беріледі."
Геосаяси ахуал ушыққан кезде мемлекеттің және азаматтардың жауапкершілік жүгі артады.
"Аңдамай айтылған бір ауыз сөз, ойланбай қабылданған бір шешім елге зардабын тигізуі мүмкін."
"Әрине, мемлекет сөз бостандығына кепілдік береді."
Әркімнің қалауынша қарекет жасауына мүмкіндік бар.
Бірақ бұл бассыздыққа жол беру деген сөз емес.
Әрбір азамат елдің тыныштығын және оның аумақтық тұтастығын сақтауға қатысты заң талаптарын мүлтіксіз орындауға міндетті.
Заң мен тәртіп бар жерде тұрақтылық болады.
Бұл қағида барлығына ортақ.
Мемлекет басшысы халқымыздың ұлттық бірегейлігі мен бірлігін нығайту аса маңызды міндет екеніне тоқталды.
Кейінгі кездері елде жөн-жосықсыз ескерткіш орнату белең алған.
"Қасым-Жомарт Тоқаев, Қазақстан Республикасының Президенті: - Соңғы кезде бір аймаққа ғана белгілі адамдарға ескерткіш орнату сәнге айналды."
Жергілікті ономастика комиссиялары бұған жол бермеуге тиіс.
Орынсыз шешімдерге Республикалық комиссия тосқауыл қоюы керек.
"Әркім өз бабасына ескерткіш қоя берсе, елде рушылдық, жершілдік белең алады."
Осыған назар аударыңыздар.
"Кеңестік кезең қайраткерлеріне, соның ішінде жаппай қуғын-сүргінге тікелей қатысы бар адамдарға ескерткіш, бюст орнату ісі әлі жалғасып келеді."
Өмірде болмаған ерлік істерге толы өмірбаяндар ойдан құрастырылып жатыр.
Олар туралы деректер архив құжаттарында нақтыланбаған немесе мүлде жоқ.
Кейбір белсенді топтар азаматтарымызды кеңестік кезеңдегі партия және мемлекет қайраткерлерінің аңызға бергісіз өмірбаяндарына сенуге мәжбүрлеп жүр.
"Елімізде этносаралық қарым-қатынас, келісімді нығайту мәселесі әрдайым өзекті болып қала береді."
"«Бұл бағытта орталық мемлекеттік органдар мен жергілікті билік, сондай-ақ Қазақстан халқы Ассамблеясы мен жалпы азаматтық қоғам күш біріктіруі қажет» деді жиында мемлекет басшысы."
Сонымен қатар рухани құндылықтарымызды сақтау маңызды екеніне назар аударып нақты тапсырма берді.
"Қасым-Жомарт Тоқаев, Қазақстан Республикасының Президенті: - Халқымыздың дүниетанымына сай дәстүрлі исламды дәріптеу аса маңызды."
Оның ғылыми-теориялық негізін дамыту қажет.
Өскелең ұрпақтың рухани тәрбиесін назардан тыс қалдыруға болмайды.
Шын мәнінде бұл өте маңызды мәселе.
"Оны бетімен жіберсек, ұлттық салт-санамыздан айырылып қалуымыз мүмкін."
"Әкімдерге құзырлы органдармен бірлесіп, дін саласындағы жұмысты жандандыруды тапсырамын."
Президент ерекше тоқталған тағы бір мәселе халықтың тұрмыс сапасын арттыру.
Бұл Үкімет пен облыс әкімдерінің басты міндеттерінің бірі болуы керек.
Мемлекет басшысының айтуынша халық елімізде оң өзгеріс болып жатқанын сезінуі қажет.
"Қасым-Жомарт Тоқаев, Қазақстан Республикасының Президенті: - Біз тұрақсыздыққа апаратын әрекеттерге жол бермейміз."
Мұндай заңсыз әрекеттердің алдын алу қажет.
"Елге іріткі салып, қоғамдық тәртіпті бұзуға шақырған адамдар қатаң жазаланады."
"Арандатуға қарсы күрес заң аясында, жедел әрі жүйелі түрде жүргізілуі керек."
"Тиісті заңдарымыз бар, оларды қатаң сақтауымыз керек."
Әйтпесе әрекетсіздіктің салдары еліміз үшін өте қауіпті болуы мүмкін.
"Мен бірнеше рет айтқанымдай, бізге, ең алдымен, заң үстемдігі аса қажет."
"Заң сақталса және азаматтық жауапкершілік жоғары болса, қоғамда тәртіп болады."
"Тұрақтылық бар жерде ғана даму, өркендеу болады."
"Қасым-Жомарт Тоқаев кеңесте әкімдер мен мемлекеттік органдар басшыларына азаматтармен өзара байланысты күшейтуді, кездесулер мен жеке қабылдаулар өткізуді тапсырды."
Реформаларды табысты жүзеге асыруда ең маңыздысы елдің бірлігі.
Мұны  мемлекет басшысы тағы бір мәрте өз сөзімен қуаттады.
Жиында президент мемлекетті жан-жақты жаңғыртуға қатысты бірқатар тың бастамаларды ойластырып жатқанын айтып қалды.
Жоспарын сайлаудан кейін жария етпек.
Руслан Бақытбекұлы
Әкімдер мен мемлекеттік органдардың басшылары азаматтармен өзара байланысты күшейтуі қажет.
"Тұрғындармен кездесулер, жеке қабылдаулар өткізуді жандандыру керек."
"Қасым-Жомарт Тоқаев Премьер-Министрдің, мемлекеттік органдар басшыларының, облыстар мен Астана, Алматы және Шымкент қалалары әкімдерімен өткен кеңесте осылай деді."
Жиында Мемлекет басшысының халыққа Жолдауында айтылған міндеттерді іске асыру мәселелеріне назар аударылды.
Сондай-ақ ел өңірлерінің әлеуметтік-экономикалық дамуына қатысты өзекті мәселелер қаралды.
Президент халықтың тұрмыс сапасын арттыру Үкімет пен облыс әкімдерінің ең басты міндеттерінің бірі екенін еске салды.
"""Азаматтар елдегі оң өзгерістерді сезінуі қажет."
"Реформалар, ең алдымен, қоғамда жаңа саяси мәдениет қалыптастыруы керек"", - деп атап өтті Қасым-Жомарт Тоқаев."
Қасым-Жомарт Тоқаев Қазақстан Республикасының Президенті: - Еліміз дамудың жаңа кезеңіне қадам басты.
Бір жылдың ішінде ауқымды реформаларды жүзеге асырдық.
Билік жүйесін жаңа талапқа сай жаңғырту үшін бірнеше саяси науқан өткіздік.
Маңызды мәселелерді талқылау үшін Ұлттық құрылтайды құрдық.
Мемлекеттігіміздің тұғырын және ел бірлігін нығайтатын жаңа идеологиялық тұжырымдар ұсындық.
Наурыз мейрамын жаңаша атап өте бастадық.
Республика күнін қайта жаңғырту тарихи қадам болды.
"Мемлекет басшысы Қасым-Жомарт Тоқаев Си Цзиньпинді Қытай Халық Республикасының Төрағасы лауазымына қайта сайлануымен құттықтап,  жеделхат жолдады, деп хабарлайды«Хабар 24»."
"Президент Қытай Төрағасының игі бастамаларына сәттілік, жауапты қызметіне толағай табыс, ал достас Қытай халқына құт-береке тіледі."
"Қасым-Жомарт Тоқаев, Қазақстан Республикасының Президенті: - Өткен «екі сессия» қорытындысы бойынша қабылданған маңызды шешімдер мен Сіздің парасатты саясатыңыз халқыңызды биік құндылықтарға жетелеп, Қытайдың болашағын жарқын, ал дамуын баянды етуде мызғымас негіз болатынына нық сенімдімін."
Қазақстан мен Қытай арасындағы тығыз байланыстардың ауқымы жылдан жылға кеңейіп келе жатқанын аса ризашылықпен атап өтемін.
Осы жетістіктеріміз Сіздің қосып отырған сүбелі үлесіңіз бен жеке қолдауыңыздың нәтижесі деп білемін.
Былтыр қыркүйекте Қазақстанға жасаған нәтижелі сапарыңыз ықпалдастығымыздың келесі «30 жылдық алтын дәуіріне» жол ашқаны ерекше қуантады.
Бүгін Қасым-Жомарт Тоқаев жұмыс сапарымен Батыс Қазақстан облысына барды.
Сапар барысында президент өңірдегі мұнай-газ және машина жасау өнеркәсібімен танысады.
Соның бірі – Батыс Қазақстан машина жасау компаниясы.
"Құрылғанына биыл елу жыл толған зауыт мұнай мен газды өндіруге, өңдеуге және тасымалдауға арналған жабдықтар шығарады."
"Былтыр зауыт құны 5,4 млрд теңгенің өнімін өндірген."
Бұдан бөлек кәсіпорын Қазақстанда алғаш рет тамшылап суаратын машиналар өндіруді қолға алғалы отыр.
Қазір еліміздегі егістіктердің тек 14% тамшылап суару әдісін қолданады десек те нарыққа бес мың осындай техника қажет.
«Фрегат» деп аталатын жабдықты шығару үшін қаржылай көмек керек әрі облыстық бюджет есебінен шаруа қожалықтарына отандық техниканы сатып алуға субсидия беруді сұрайды.
"Сондай-ақ, зауыт мұнай-газ саласында тапсырыстарды қабылдауға әзір."
"Ақылжан Ахметов, ""Батыс Қазақстан машина жасау компаниясы"" АҚ Бас директорының өндіріс жөніндегі орынбасары: - Тапсырыс әрине қазір аз деп те айтуға болады."
"Өйткені, біздің мұнай, газ саласындағы өндірісіміз тек бір ғана сменде жұмыс істеп жатыр."
Ол жерде екі сменде де жұмыс істеткізуге болады.
"Сондықтан, бізге сондай тапсырыстар көбейсе ол біздің өндірісімізді үлкейтуге септігін тигізеді және де басқа да номенклатураларды мысалы игерсек мұның бәрі мемлекет жағынан қолдау болса."
Мемлекет басшысы жұмыс сапарымен Батыс Қазақстан облысына барды.
"Сапар аясында Қасым-Жомарт Тоқаев өңірдегі мұнай-газ және машина жасау өнеркәсібімен танысып, әлеуметтік-мәдени нысандарға барады деп жоспарланып отыр."
"Әйел-ана зауытта жұмыс істейді, құрылыс техникаcын жүргізеді, үйде болашақ ұрпақ тәрбиелейді."
Бәріне үлгіреді.
Қазір елдегі кәсіпкерлердің 42 пайызы қыз-келіншектер.
Былтыр өз кәсібін ашқысы келетін 6 мыңнан астам көпбалалы анаға арнайы грант берілген.
Қазақстанның дамуына өзіндік үлес қосып жүрген әйелдер жетерлік.
"Соларды Президент Қасым-Жомарт Тоқаев көктемнің шуақты мерекесімен құттықтап, ризашылығын білдірді."
Іскер әйелдерге марапат табыстады.
"Салтанатты жиынға түрлі салада әлеуметтік маңызы бар жобалармен айналысып, азаматтық қоғамның дамуына елеулі үлес қосып жүрген іскер әйелдер жиналды."
Ұлтымыздың дүниетанымында әйелдің орны ерекше.
"Сұлулық пен нәзіктік, мейірім мен шапағат – бәрі де әйелден бастау алады."
Бұны бүгін мерекелік іс-шараға қатысқан Президент Қасым-Жомарт Тоқаев та атап өтті.
"Қасым-Жомарт Тоқаев, Қазақстан Республикасының Президенті: - Шын мәнінде, әрбір адам үшін анадан ұлы, анадан қымбат ешкім жоқ."
"Ең қастерлі құндылықтарымыз «Жер-ана», «Отан-ана» ұғымдарымен тығыз байланысты."
"«Ата ұлды, ана ұлтты тәрбиелейді» дейді."
Бұл сөздің айрықша мән-маңызы бар.
Ұлт болашағы ұрпақ тәрбиесінен басталады.
Әр баланың жетістігі – ана махаббатының жемісі.
Ұлы Абай айтқан «Толық адамға» тән асыл қасиеттер ұрпақтың бойына ана арқылы дариды.
Қазір еліміз дамудың маңызды кезеңіне қадам басты.
«Әділетті Қазақстанды» құру үшін ауқымды реформаларды қолға алдық.
"Ең бастысы, ел ішінде отаншылдық, мемлекетшілдік рух мықты болуы керек."
"Біз көк байрағымызды биік ұстайтын, білімді, ұлтжанды ұрпақ өсіруіміз керек."
"Ана бір қолымен бесікті тербетсе, екінші қолымен әлемді тербетеді."
"Сондықтан, нәзік жандылардың ел дамуына қосар үлесі өлшеусіз."
Осыны тілге тиек еткен Президент қазақстандық қыз-келіншектерді  мақтан етемін деді.
"Қасым-Жомарт Тоқаев, Қазақстан Республикасының Президенті: - Қазір қыздарымыз әлемнің ең үздік университеттерінде білім алып жатыр."
Жаһандық компанияларда жұмыс істейді.
Сан түрлі кәсіпті меңгерген әйелдер қоғамның түрлі саласында табысты еңбек етіп жүр.
"Олардың арасында мұғалім, дәрігер, мемлекеттік қызметші, тәрбиеші, тігінші және басқа да мамандық иелері бар."
Халықаралық жарыстарда көк туымызды биікке көтерген спортшы аруларымыз да аз емес.
"Қаншама қыз-келіншектер бизнеспен айналысып, мыңдаған адамға жұмыс ұсынып отыр."
Мен баршаңызды мақтан етемін!
Сіздерге шынайы ризашылығымды білдіремін.
"Президенттің айтуынша, әйелдер әділ, дана әрі тапқыр басшы бола алатынын өмірдің өзі дәлелдеп отыр."
Қазір шағын және орта бизнестегі нәзік жандылардың үлесі 42 пайызға жетті.
"Сондай-ақ, мемлекет басшысы өзінің тапсырмасымен Отбасы және гендерлік саясат туралы Жаңа тұжырымдама қабылданғанын атап өтті."
Құжат әйелдердің өзін-өзі дамытуға мол мүмкіндік береді.
"Бастысы әрбір әйел отбасында бақытты, қызметте табысты, қоғамда белсенді болуға лайықты - деді, Президент."
"Қасым-Жомарт Тоқаев, Қазақстан Республикасының Президенті: - Былтыр өз кәсібін ашқысы келетін 6 мыңнан астам көпбалалы анаға арнайы грант берілді."
Ауылдағы қыз-келіншектер бизнеспен белсенді айналысатын болды.
Мыңдаған әйел бизнес жобасын жүзеге асыруға мемлекеттен субсидия алатын болады.
Бұл мақсатқа жалпы сомасы 250 миллиард теңге жұмсалды.
Салтанатты жиын соңында Мемлекет басшысы «Аруана» үздік әйелдер жобасы байқауының жеңімпаздарын марапаттады.
"Бұл сыйлық түрлі салада әлеуметтік маңызы бар жобалармен айналысып, азаматтық қоғамның дамуына елеулі үлес қосып жүрген іскер әйелдерге он номинация бойынша табысталды."
Риат Шони
Мемлекет басшысы Қасым-Жомарт Тоқаевтың тапсырмасымен 2025 жылға дейін мәдениет және мұрағат ұйымдары қызметкерлерінің жалақысы кезең-кезеңмен өседі.
Сол уақытқа дейін елде 113 спорт нысаны салынады.
Мұны Президенттің қабылдауында болған Мәдениет және спорт министрі Асхат Оралов айтты.
Министрлік отандық авторлардың театрдағы қойылымдарының санын арттыруды және қазақстандық фильмдер түсіруді жоспарлап отыр.
Биыл алғаш рет жас жазушылар мен ақындарға арналған әдеби сыйлық табысталады.
Сондай-ақ қазақстандықтар үшін туристік кэшбек енгізу жоспарланып отыр.
"Мемлекет басшысы ішкі және сыртқы туризмді одан әрі ынталандыру, инвестиция тарту шараларын қабылдауды тапсырды."
"Бұқаралық спортты қолдап, спорттық инфрақұрылымды қолжетімді ету қажет екенін атап өтті."
Мемлекет басшысы Қасым-Жомарт Тоқаев Жоғары аудиторлық палата төрағасы Наталья Годунованы қабылдады.
Кездесуде палатаның былтырғы жұмыстары жөнінде есеп берілді.
Өткен жылы елдегі 124 мекемеде 20 аудиторлық тексеріс жүргізілген.
Осылайша бюджеттен бөлінген 5 триллион теңге бақыланды.
Енді биыл жылу энергетика кешені мен бірнеше министрлікте аудит жүргізу жоспарланып отыр.
Кездесу соңында Президент Жоғары аудиторлық палатаны одан әрі трансформациялау және мемлекеттік аудит жүйесін дамыту жөнінде бірқатар тапсырма берді.
АҚШ Қазақстанның ең ірі инвесторы.
Бүгінгі күнге дейін 62 миллиард доллар инвестиция құйған.
Бұл туралы мемлекет басшысы елімізге ресми сапармен келген Энтони Блинкенмен кездесу кезінде айтты.
Президент америкалық дипломатқа ілтипат білдіріп екі ел арасында дипломатиялық байланыс орнаған уақыттан бері өзара тиімді іс-әрекеттер жолға қойылғанын атап өтті.
"Сондай-ақ, Қасым-Жомарт Тоқаев Құрама Штаттардың С5+1 форматындағы ынтымақтастықты нығайтуға бағытталған күш-жігерін құптады."
Орталық Азия елдері мен АҚШ-тың сыртқы саяси ведомстволары жетекшілері кездесуінің Астанада өтуінің маңыздылығына тоқталды.
"Өз кезегінде Америка дипломаты Қазақстандағы саяси және экономикалық өзгерістерге жоғары баға беріп, екі ел арасындағы қарым-қатынас күшейе түсетінін айтты."
"Сонымен қатар қонақжайлық көрсеткені үшін Қасым-Жомарт Тоқаевқа алғыс білдіріп, АҚШ Президентінің сәлемін жеткізді."
Елімізге АҚШ-тың мемлекеттік хатшысы Энтони Блинкен ресми сапармен келді.
Ол Президент Қасым-Жомарт Тоқаевпен кездеседі деп жоспарланған.
Бұл мәртебелі қонақтың Қазақстанға алғашқы сапары.
Оның қатысуымен Орталық Азия елдері мен АҚШ сыртқы саяси ведомстволары басшыларының “С5+1” форматындағы министрлік кездесуі өтеді.
Елімізге АҚШ-тың мемлекеттік хатшысы Энтони Блинкен ресми сапармен келді.
Бұл мәртебелі қонақтың Қазақстанға алғашқы сапары.
Мемлекеттік хатшыны Елордада Президент Қасым Жомарт Тоқаев қабылдайды.
Сондай-ақ Премьер-Министрдің орынбасары – Сыртқы істер министрі Мұхтар Тілеубердімен келіссөздер жүргізеді.
Блинкеннің қатысуымен Орталық Азия елдері мен АҚШ сыртқы саяси ведомстволары басшыларының “С5+1” форматындағы министрлік кездесуі өтеді.
"Мемлекет басшысы Қасым-Жомарт Тоқаев Премьер-министр Әлихан Смайыловты қабылдады, деп хабарлайды«Хабар 24»."
Кездесуде елдің әлеуметтік-экономикалық дамуы және 2023 жылға арналған республикалық бюджеттің параметрлерін нақтылау мәселесі баяндалды.
"Биыл Қазақстанның жалпы ішкі өнімінің өсімі 4%, ал мұнай бағасы барреліне 85 доллар болады деп жоспарланып отыр."
"Премьер-министрдің айтуынша, бюджетке түсетін қаржыны арттыру арқылы шағын және моноқалаларды дамытып, «Ауыл – ел бесігі» жобасын іске асыру және елді мекендерді газбен қамту көзделген."
"Жылу жүйелерінің жағдайын жақсартып, азық-түлік қауіпсіздігін сақтауға да көңіл бөлінеді."
"Одан бөлек, жаңа жолдар салу және пойыз-вагондардарды жаңарту жоспарланып отыр."
"Сонымен қатар өңдеу өнеркәсібі, қорғаныс саласына да қосымша қаражат бөлінеді."
Өз кезегінде Президент бюджет қаражатының жұмсалуына бақылауды күшейтуді тапсырды.
Елде төтенше жағдайлар саласына кадр даярлайтын жалғыз академия жаңа ғимаратқа көшеді.
Бүгін Президент Көкшетауға жұмыс сапары кезінде Үкіметке тиісті тапсырма берді.
"Орайы келгенде Түркиядағы құтқару жұмыстарына күн-түн демей, атсалысып жатқан отандастарымызға алғысын білдіріп, елге аман-есен оралған соң марапаттайтынын жеткізді."
"Өңірде атқарылған шаруаларды да пысықтап, денсаулық сақтау саласы мен агроөнеркәсіп кешенінің қазіргі ахуалымен танысты."
Сайдың тасындай іріктелген курсанттар бүгінгі аязға қарамастан академияға арнайы ат басын бұрған Президент Қасым-Жомарт Тоқаевты тәртіпке сай күтіп алды.
Мемлекет басшысының да бұл оқу ордасына арнайы келуі бекер емес.
Мәлік Ғабдуллин атындағы азаматтық қорғау академиясы өрт сөндірушілер мен құтқарушыларды даярлайтын елдегі жалғыз мекеме.
Қордаланған мәселелер де жоқ емес.
Бірінші кезекте жатақхана жайы өзекті.
"Қамбар Құрманғалиев, М. Ғабдуллин атындағы Азаматтық қорғау академиясының курсанты: - Жатақханамыз бізге сай келмейді."
Өйткені ол жерде бір бөлмеде 30 адамнан жатамыз.
Ал ол бөлмелерде 30 адам жатуға қиындау.
Бірінші үш жыл біз казармада тұрамыз курсанттар.
Өйткені төртінші курсқа орын жетпейді жатақханада.
Төртінші курста біз квартира тұрамыз.
Қысы-жазы мұндағы курсанттар оқу корпусына дейін жаяу жүреді.
Бұл шамамен 2 шақырымдық жер.
Академия басшылығы оқу процессін сапалы жүргізу үшін жаңа ғимарат қажет дейді.
"Сырым Шәріпханов, М. Ғабдуллин атындағы Азаматтық қорғау академиясының бастығы: - Өзіміздің техникаларамыз бар."
Курсанттарды оқытатын жағдайымыз бар.
"Бірақ, оның барлығын орналастыратын орын керек."
Біз ұсынып отырмыз жаңа ғимарат салу жатақхананың және де оқу корпусын.
"Не болмаса екінші вариант ол жаңадан академияны салып, ал осы тұрған ғимаратты үкіметке басқа мақсатта беру."
Бүгінгі кездесуде мемлекет басшысы ақжолтай хабарды курсанттарға да жеткізді.
"Демек, алдағы уақытта академияның жаңа оқу корпусы мен жатақхана салынады."
"Қасым-Жомарт Тоқаев, Қазақстан Республикасының Президенті: - Құтқарушыларды сапалы даярлауға ерекше назар аудару қажет."
Бұл мәселеде әрине командирлер мен оқытушылар негізгі рөл атқарады.
Осы ретте оқу жағдайы үлкен маңызға ие.
Менің тапсырмам бойынша Үкімет Академияның материалдық-техникалық базасын нығайту мәселелерін пысықтап жатыр.
Жатақхана мен оқу корпусын салу жоспарланған.
"Жалпы, мемлекет еңбекақыны арттыру және құтқарушылардың әлеуметтік тұрғыда қамтамасыз етілуін жақсарту үшін жүйелі шаралар қабылдап жатыр."
Президент Түркияда жүрген мамандарға алғыс айтты Құтқарушылардың кез келген мемлекет үшін аса қажеттілігін соңғы кезде болған ірі табиғи және техногендік апаттар көрсетіп берді.
Қазір біздің құтқарушылар мен дәрігерлер президент тапсырмасы бойынша жойқын жер сілкінісі болған Түркия елінде көмек көрсетуде.
Олардың арасында Ақмола облысының 18 маманы бар.
"Президент анадолы жерінде күндіз-түні жұмыс істеп жатқан азаматтарымызға алғыс білдіріп, елге аман-есен оралған соң оларды марапаттайтынын айтты."
"Қасым-Жомарт Тоқаев, Қазақстан Республикасының Президенті: - Құтқарушы болу қиын әрі қатерлі жұмыс."
Шын мәнінде  бұл нағыз ержүрек азаматтардың кәсібі.
Төтенше жағдай мамандары жұмыс барысында талай рет ерлік көрсетті.
"Басқа адамдардың өміріне араша түсіп, қаза тапқан құтқарушылар аз емес."
Олардың қатарында осы Академияның түлегі Асқар Забикулин де бар.
«Ер есімі – ел есінде».
Батырлардың ерлігі ешқашан ұмытылмауға тиіс.
Көкшетауда заманауи аурухана салынады Құтқарушылардан бөлек ақ халатты абзал жандардың да еңбегін елемей кетуге болмайды.
"Көкшетаудағы бұл оңалту орталығында инсульт алған, жүрегіне ота жасатқан, тізе буындары сырқыраған немесе протез орнатқан науқастар білікті дәрігерлердің көмегімен ем алуда."
Оңалту курстарынан өтіп жатқан жандардың бірі 79 жастағы Сәния Жаңысова.
"Сәния Жаңысова, қала тұрғыны: - 5 рет бассейнге түсемін."
3 рет гидрованна алдым.
Аллаға шүкір жақсарып келе жатырмын.
Өте ұнайды маған осы центр.
Массаж жасайды.
Өте жақсы.
Массажисткалары да оңды.
Бәрі кішіпейіл.
Жалпы өңірде денсаулық сақтау саласы өзекті болып тұр.
Ақмола облысы онкологиялық аурулар бойынша республикада алдыңғы қатарда.
"Дегенмен, өлім көрсеткіші 29 процентке дейін төмендеген."
"Саланы ары қарай дамытып, тұрғындардың сапалы медициналық көмекке қолжетімділігін арттыру үшін көпбейінді аурухана салу көзделген."
- Будет создано дополнительно 50 рабочих мест.
И данная больница будет оказывать услуги не только населению Акмолинской области и соседним нашим регионам.
Заманауи емдеу мекемесі 630 орынға шақталған.
Құрылыс биыл наурыз айында басталады.
Нысан Көкшетаудың Сарыарқа ауданында бой көтермек.
Бұл ауданда осы күнге дейін 56 көппәтерлі тұрғын үй де салынған.
Өңірде машина жасау қарқын алды Ақмола облысында машина жасау саласының жай-күйі жаман емес.
"Өңір республика көлемінде комбайнның 43 ал, трактордың 41 процентін шығарады."
"Соңғы 5 жылда ауыл шаруашылығы техникаларын жасау 6,9 есе артқан."
"Көкшетаудағы бұл кәсіпорын трактор, комбайн, эксковатор және егін егу кешендерін шығарады."
"Риат Шони, тілші: - Кәсіпорындағы негізгі бөлшектер зауыттың өзінде жасалады екен."
"Мәселен, қалыңдығы 20 мм жететін темір болаттар арнайы станокта кесіліп, ары қарай мына білдекте майыстырылып, тиісті қалып жасалады."
Ол ары қарай дәнекерлеу цехына жөнелтіледі.
Зауыт былтыр біраз қиындыққа тап болған көрінеді.
"Жылдық қуаттылығы 3 мың бірлік техника бола тұра, кәсіпорын өткен жылы 1 жарым мыңнан астам машина жасаған."
"Олег Балыбин, ""Қазақстан агроинновациялық корпорациясы"" ЖШС Бас директоры: - Былтыр геосаяси ахуалдың күрделенуіне байланысты зауыт үшін қиын кезең болды."
Негізгі серіктестеріміз Ресей мен Беларусь елдері.
Сондықтан қажетті бөлшектерді жеткізу ұзақ уақытты алды.
Салдарынан өндіріс 20-25 пайызға төмендеп кетті.
Қазір біртіндеп жағдай жақсарып келеді.
"Басты міндетіміз ішкі нарықты, яғни өз шаруаларымызды техникамен қамту."
Жалпы ауыл шарушалығына қажетті техника шығаратын отандық кәсіпорындарға бірқатар жеңілдіктер жасалған.
"Мәселен, қосымша құн салығын, утилизациялық алым сынды салық түрлерін төлемейді."
Дей тұрғанымен елде ауыл шаруашылығы саласындағы қолданыста жүрген техникалардың 70 процентке жуығының тозығы жеткен.
"Риат Шони, Марат Диханбаев, Дулат Ентебеков және Алмас Омарғалиев"
Мемлекет басшысы Экология және табиғи ресурстар министрі Зүлфия Сүлейменованы қабылдады.
Министр елдегі гидрометеорологиялық жағдай мен су тасқынына дайындық жөнінде есеп  берді.
Сондай-ақ гидротехникалық нысандардың қауіпсіз пайдаланылуын қамтамасыз ету шаралары жөнінде баяндады.
Осы мақсатта ведомство Абай және Шығыс Қазақстан облыстарында жуық арада тексеру жұмыстарын жүргізуді жоспарлап отыр.
"Кездесу соңында Қасым-Жомарт Тоқаев, орталық және жергілікті атқарушы органдардың көктемгі су тасқынына әзірлік жұмыстарын бірлесе жүргізуі маңызды екенін атап өтті."
Сондай-ақ барлық гидротехникалық құрылыстарды құжаттау және түгендеу ісін жыл соңына дейін аяқтау қажет екенін айтты.
Жалпы республика аумағында 1806 гидротехникалық құрылыс бар.
Жыл басындағы жағдай бойынша оның 1322-сі тексерістен өтті.
Ал 471 нысан жөндеу мен жаңғыртуды қажет етеді.
"Зүлфия Сүлейменова, ҚР Экология және табиғи ресурстар министрі: - Мемлекет басшысының бүгінгі қабылдауында елімізде қалыптасып жатқан гидрометеорологиялық жағдай туралы тиісті ақпарат бердім."
Республикалық меншіктегі гидротехникалық құрылыстарды осы су тасқыны кезеңіне дайындығы туралы тиісті ақпарат бердім.
Және де министрліктің 2023 жылға арналған жоспарлары туралы хабардар еттім.
"Былтыр отандық бизнеске қатысты 4 мыңнан аса өтініш келіп түсіп, оның 34 проценті оң шешімін тапты."
1030-ы бойынша түсіндіру жұмыстары жүргізілді.
Бұл жөнінде Қазақстан кәсіпкерлерінің құқықтарын қорғау жөніндегі уәкіл Рустам Жүрсінов Мемлекет басшысының қабылдауында мәлімдеді.
Ол атқарылған жұмыстар мен отандық бизнесті одан әрі қолдау және кәсіпкерлердің мүддесін қорғау жоспары жөнінде ақпараттарды баяндады.
Уәкіл өткен жылы рейдерлікке қарсы күресті күшейтуге және бизнесті мемлекеттік органдардың заңсыз араласуынан қорғауға қатысты түзетулер заңнамаға енгізілгенін жеткізді.
Сонымен қатар Президентке кәсіпкерлік қызмет саласына жаңа реттеуші саясатты енгізу жөніндегі тапсырмаларының орындалу барысын айтты.
"Қасым-Жомарт Тоқаев Қазақстан кәсіпкерлерінің құқықтарын қорғау жөніндегі уәкілдің есебін қабылдап, бизнеске қатысты әкімшілік кедергілерді анықтауға және оларды жою шараларын әзірлеуге бағытталған бірқатар тапсырма берді."
"Мемлекет басшысы Түркия Президенті Режеп Тайип Ердоғанмен телефон арқылы сөйлесіп, жойқын зілзаладан көптеген адамның қаза табуына байланысты көңіл айтты."
Қасым-Жомарт Тоқаев бауырлас елдегі жер сілкінісінен зардап шеккен аудандарға гуманитарлық көмек көрсетуге дайын екенін жеткізді.
Сондай-ақ Қазақстан Түркияға шұғыл түрде құтқарушылар мен дәрігерлер жіберуге әзір.
Бүгін жеңілдетілген автонесиеге өтініш беру басталады.
Астана уақытымен сағат күндіз оннан бастап ел азаматтары үшін autonesie.kz ресми платформасы жұмыс істейді.
Бұл бағдарламамен бұрын автонесие алған немесе платформада өзекті өтінімі бар азаматтар жобаға қатыса алмайды.
"Дегенмен, бағдарлама шарттары өзгеріссіз қалды."
Бүгін тек 760 адам ғана өтінішпен тіркеле алады.
Сосын платформа автоматты түрде жабылады.
"Жобаға жауаптылардың айтуынша, арнайы сайт ай сайын белгілі тәртіппен жұмыс істейді."
Сондықтан бүгін тіркеле алмаған азаматтар келесі айда өтініш бере алады.
"Бағдарлама шартында бастапқы жарна жоқ, ал жылдық мөлшерлеме төрт пайыз."
Несие көлемі 10 миллион теңгеден аспайды.
Қарыз 7 жылға дейін беріледі.
Алатын көліктің құны 15 млн теңгеден жоғары болмауы керек.
Платформаға тек Қазақстан аумағындағы азаматтар тіркеле алады.
Мемлекет басшысы Қасым-Жомарт Тоқаев «Ардагерлер ұйымы» республикалық қоғамдық бірлестігінің төрағасы Бақтықожа Ізмұхамбетовті қабылдады.
Кездесуде ұйымның былтырғы атқарған жұмыстары мен биылғы жоспары баяндалды.
"Бірлестік төрағасы Президенттің бастамасымен жүргізіліп жатқан реформалардың жүзеге асуына  «Ардагерлер ұйымы» да атсалысып жатқанын жеткізіп, елдің әлеуметтік-экономикалық бағытына қатысты бірқатар ұсынысын айтты."
"2030 жылға қарай SCAT компаниясының әуе кемелері паркі кеңейіп, ұшатын бағыттары көбейеді."
Мемлекет басшысының қабылдауында болған әуе компаниясының президенті Владимир Денисов осылай деді.
Сондай-ақ ол Шымкенттегі авиациялық хаб құрылысының барысы жайында баяндады.
Және компанияның өткен жылы атқарған жұмыс нәтижелері мен алдағы жоспарларына тоқталды.
"Президент әуе компаниясының қызметін оң бағалап, даму стратегиясын қолдады."
"Әуе тасымалы саласының бәсекеге қабілеттілігін арттырып, қызмет көрсету сапасын жақсарту мәселелеріне назар аударды."
Мемлекет басшысы Жоғары сот кеңесінің төрағасы Денис Шиппті қабылдады.
Денис Шипп Президентке еліміздегі судьялар корпусының жай-күйін баяндады.
"Оның айтуынша, судьялар корпусының құрамын қайта жаңарту мақсатында қабылданған шаралар нәтиже бере бастаған."
Былтыр судьялық қызметке ұсынылғандар саны сот жүйесінен кеткен судьялардың санынан асып түскен.
"Мемлекет басшысының сот жүйесіне нақты сала мамандарын тарту жөнінде берген тапсырмасына орай,  құқық саласындағы заңгерлер арасында конкурс өткізілген."
Енді оның жеңімпаздары бірден облыстық соттың судьялары бола алады.
"Кездесу соңында Президент, бірқатар нақты тапсырма беріп, сот жүйесіндегі реформаларды сапалы жүзеге асыру қажеттігін атап өтті."
Қазақстанда пікір алуандығына ешқандай шектеу қойылмайды.
Заңға қайшы келмейтін барлық іс-әрекетке рұқсат беріледі.
"Дегенмен, бір нәрсені бәріміз қаперде ұстауымыз керек."
"Сайлау елді бөлетін емес, біріктіретін науқан болуы керек."
Мемлекет басшысы Сенатта сөйлеген сөзінде осылай деді.
"Сондай-ақ Қасым-Жомарт Тоқаев бірнеше аптадан кейін саяси науқан басталып, кандидаттар үгіт-насихат жұмысына кірісетінін атап өтті."
"Осы орайда ""Үміткерлер қоғамға іріткі салатын әрекеттен аулақ болғаны жөн."
Аңдамай айтылған артық сөз немесе ойланбай жасалған оқыс қадам бүкіл елдің болашағына кесірін тигізеді.
"Әрбір отандасымыз осыны дұрыс түсінуге тиіс"", - деді Президент."
Үміткерлер қоғамға іріткі салатын әрекеттен аулақ болғаны жөн.
Аңдамай айтылған артық сөз немесе ойланбай жасалған оқыс қадам бүкіл елдің болашағына кесірін тигізеді.
Әрбір отандасымыз осыны дұрыс түсінуге тиіс.
Мемлекет басшысы Мәулен Әшімбаевтың кандидатурасын Сенат Төрағасы лауазымына ұсынды.
"Президент Мәулен Әшімбаев бұған дейін осы міндетті абыроймен атқарғанын айтып, Сенат Төрағалығына лайықты деп санайтынын жеткізді."
"Сондай-ақ, жиында алдағы сайлаудың маңыздылығын тілге тиек еткен Президент ""Саяси жүйені орнықты дамыту ісінде партиялар маңызды рөл атқарады."
"Осы орайда, елімізге жауапкершілігі жоғары партиялар қажет."
"Олар халықтың мүддесін тиімді қорғай білуге тиіс, - деді."
"Мемлекет басшысы партиялар жұртшылықтың талап-тілегіне жете мән беріп, жүйелі жұмыс жүргізуі қажет екенін айтты."
"Қасым-Жомарт Тоқаев, Қазақстан Республикасының Президенті: - Салмақты саяси күштер халықтың мұң-мұқтажын ескеріп, нақты мәселелерін шешуге ерекше назар аударады."
Әлеуметтік маңызы бар идеялар мен бастамаларға барынша көңіл бөледі.
Еліміздегі партиялардың көпшілігінде мемлекетшілдік ұстаным бар.
Бұл – жақсылықтың нышаны.
Бұл туралы Президент Әкімшілігі басшысының орынбасары – Президенттің баспасөз хатшысы Руслан Желдібай Facebook-те жазды.
"Оның айтуынша, қоғамдық қауіпсіздік пен мемлекеттің беделіне нұқсан келтіру үшін жасалған бұл заңсыз әрекеттердің орындаушылары ғана емес, тапсырыс берушілері де анықталуға тиіс.«Президент құқық қорғау органдарына журналистерге қарсы бағытталған бірқатар қылмыс бойынша мұқият тергеу жүргізуді тапсырды."
"Қоғамдық қауіпсіздік пен мемлекеттің беделіне нұқсан келтіру үшін жасалған бұл заңсыз әрекеттердің орындаушылары ғана емес, тапсырыс берушілері де анықталуға тиіс»."
Ақмола облысында былтыр 22 мыңнан астам жаңа жұмыс орыны ашылған.
Оның 16 мыңы тұрақты қызмет.
"Сондай-ақ, өңірде ауыл шаруашылығы саласындағы жалпы өнім көлемі алғаш рет 1 триллион тенгеден асты."
Облыс әкімі Ермек Маржықпаев Президентке осылай деп есеп берді.
"Сонымен қатар Президентке жылыту маусымының барысы, Көкшетау қаласындағы жылу электр орталығының құрылысы мен бірқатар инфрақұрылымдық жобаның жүзеге асырылуы жөнінде баяндалды."
Кездесу соңында Мемлекет басшысы облыстың әлеуметтік-экономикалық көрсеткіштерін одан әрі жақсарту және өңір тұрғындарының әл-ауқатын арттыру жөнінде бірқатар тапсырма берді.
"Ермек Маржықпаев, Ақмола облысының әкімі: - Мемлекет басшысы Қ. Тоқаевқа Ақмола облысының 2022 жылғы әлеуметтік-экономикалық дамуы туралыбаяндадым."
Жалпы өңірдегі негізгі әлеуметтік-экономикалық көрсеткіштер орындалды.
"Сондай-ақ инфрақұрылымдық жобалар, ТЭЦ құрылысы, жылыту мауысымы барысы және туризмді дамыту туралы  айттым."
Президент бірқатар нақты тапсырмалар берді.
Мемлекет басшысы Қорғаныс министрі Руслан Жақсылықовты қабылдады.
"Министр Жоғары Бас қолбасшыға былтыр атқарылған  жұмыстардың нәтижелері туралы есеп беріп, осы жылға арналған жоспарды таныстырды."
Сондай-ақ қазіргі сын-қатерлер мен қауіптерге байланысты әскердің жауынгерлік әзірлік бағдарламасы қайта қаралды.
"Кездесу соңында Президент әскери қызметшілердің өмірі мен денсаулығын сақтау, әскери ортадағы моральдық-психологиялық ахуалды жақсарту маңызды екенін атап өтті."
"Сондай-ақ  министрлікке еліміздің қорғаныс қабілетін одан әрі арттыру, мерзімді әскери қызметке шақырудың көктемгі науқанын сапалы ұйымдастыру жөнінде бірқатар тапсырма берді."
Жуырда тағайындалған жаңа министрлер бүгін Үкімет отырысында ант қабылдады.
"Қазақстан Республикасы Үкіметі туралы Конституциялық заңға сәйкес Азамат Есқараев, Марат Қарабаев, Зүлфия Сүлейменова, Ғани Бейсенбаев пен Асхат Оралов өздерінің жаңа қызметтегі бағыты бойынша Президент және халыққа адал қызмет етуге ресми түрде ант етті, деп хабарлайды«Хабар 24»."
"Айта кету керек, Мемлекет басшысының жарлығымен Премьер-Министрдің кеңсесі «Үкімет аппараты» болып қайта құрылды."
Мемлекет басшысы Қасым-Жомарт Тоқаев православ христиандарды Рождество мерекесімен құттықтады.
Қымбатты отандастар!
Барша православ христиандарын Рождество мерекесімен шын жүректен құттықтаймын!
"Бұл мейрам үміт пен қуаныш сыйлайды, жақсылыққа және әділдікке шақырады."
"Басқа дәстүрлі діндер секілді христиан діні де мейірімділік, жанашырлық, сүйіспеншілік сияқты қастерлі құндылықтарды арқау еткен."
"Біздің қоғамымызда түрлі дінді ұстанатын, дүниетанымы әртүрлі жандарға адамгершілік жолын нұсқайтын жоғары гуманистік идеалдар берік орныққан."
"Православ діні қоғамымыздың ажырамас бөлігі ретінде жалпыұлттық бірлігімізді нығайтуға, мәдениеттер мен дәстүрлер әралуандығын сақтауға ықпал етіп келеді."
"Халықтың ынтымақ-бірлігі және тілектестігі тұрақтылығымызды нығайтып, еліміздің өсіп-өркендеуіне және жан-жақты жаңғыру жолымен алға нық қадам басуына кепіл бола беретініне кәміл сенемін."
"Баршаңызға зор денсаулық, толағай табыс тілеймін!"
Әр шаңырақ бақ-берекеге кенелсін!
Мемлекет басшысы Адам құқықтары жөніндегі уәкіл Артур Ластаевты қабылдады.
"Кездесу барысында конституциялық реформаға сәйкес, Конституциялық Сот пен Жоғарғы Сотқа жүгіну арқылы азаматтардың құқықтарын қамтамасыз ету мәселелері талқыланды."
Президент қылмыстық іс бойынша азаматтарға берілетін конституциялық кепілдікті күшейту үшін сот жүйесі мен құқық қорғау органдарының маңызды екенін айтты.
Омбудсмен институтын дамытуға бағытталған бірқатар тапсырма берді.
"Президент Қасым-Жомарт Тоқаев Астана қаласындағы Әзірет Сұлтан мешітіне барып, былтыр Қаңтар оқиғасы кезінде қайтыс болған азаматтардың рухына құран бағыштады."
Бұл жөнінде Ақорданың ресми сайты хабарлады.
"Мемлекет басшысымен бірге, Қазақстан мұсылмандары діни басқармасының Төрағасы, Бас мүфти Наурызбай қажы Тағанұлы қасиетті Құран аяттарын оқып, марқұмдар үшін арнайы дұға жасады."
Мемлекет басшысы Жаңа жыл түнінде жұмыс істеген елордалық мыңдаған полиция қызметкеріне алғыс білдірді.
"Азаматтардың қауіпсіздігі мен денсаулығын сақтау, және маңызды нысандардың үздіксіз жұмыс істеуін қамтамсыз еткен медицина және өрт сөндіруші, сондай-ақ басқа да саладағы қызметкерлерге ризашылығын жеткізді."
